'''𐌻𐌹𐍅𐌰 𐍄𐌰𐌿𐌻𐍃𐍄𐌰𐌿𐌾''' ([[𐍂𐌿𐍃𐌰𐍂𐌰𐌶𐌳𐌰]]: Лев Николаевич Толстой, 𐌵𐌹𐌸𐌰𐌽: [lʲɛf nʲɪkɐˈlaɪvʲɪtɕ tɐlˈstoj) (𐌲𐌰𐌱𐌰𐌿𐍂𐌰𐌽𐍃 𐌹𐌰𐍃𐌽𐌰𐌾𐌰𐌹 𐍀𐌰𐌿𐌻𐌾𐌰𐌽𐌰𐌹 9 𐍃𐌰𐌹𐍀𐍄𐌰𐌹𐌼𐌱𐌰𐌹𐍂 1828 - 𐌲𐌰𐍃𐍅𐌿𐌻𐍄𐌰𐌽𐍃 𐌰𐍃𐍄𐌰𐍀𐍉𐌱𐍉𐌽 20 𐌽𐌰𐌿𐌱𐌰𐌹𐌼𐌱𐌰𐌹𐍂 1910) 𐍅𐌰𐍃 𐍂𐌿𐍃𐍃𐌹𐍃𐌺𐍃 𐌱𐍉𐌺𐌰𐍂𐌴𐌹𐍃, 𐌷𐌰𐌽𐌳𐌿𐌲𐍃 𐌾𐌰𐌷 𐍀𐍉𐌻𐌹𐍄𐌹𐌺𐍃𐌺𐍃 𐌼𐌹𐍄𐍉𐌽𐌳𐍃 𐍃𐌰𐌴𐌹 𐌲𐌰𐌼𐌴𐌻𐌹𐌳𐌰 𐌼𐌰𐌿𐍂𐌲𐌰 𐍃𐍀𐌹𐌻𐌻𐌰 𐌾𐌰𐌷 𐌻𐌰𐌲𐌲𐌹𐌶𐍉𐍃 𐌱𐍉𐌺𐍉𐍃. 𐍅𐌿𐌻𐌸𐍂𐍃 𐌹𐍃𐍄 𐌹𐌽 𐍃𐌴𐌹𐌽𐌰𐌹𐌶𐍉 𐌱𐍉𐌺𐍉 ''𐌱𐌰𐌳𐌿𐍃 𐌾𐌰𐌷 𐌲𐌰𐍅𐌰𐌹𐍂𐌸𐌹'' (1869) 𐌾𐌰𐌷 ''𐌰𐌽𐌽𐌰 𐌺𐌰𐍂𐌴𐌽𐌹𐌽𐌰'' (1877), 𐌰𐌽𐌳𐍃𐌰𐌹𐍈𐌰𐌽𐌳𐌰 𐍃𐍅𐌴 𐍄𐍅𐍉𐍃 𐌱𐌰𐍄𐌹𐍃𐍄𐌰𐌹𐌶𐍉 𐌱𐍉𐌺𐍉 𐍆𐌰𐌹𐍂𐍈𐌿𐌱𐍉𐌺𐍉. 

==𐌻𐌹𐌱𐌰𐌹𐌽𐌹𐍃𐍀𐌹𐌻𐌻== 

𐍄𐌰𐌿𐌻𐍃𐍄𐌰𐌿𐌾 𐌲𐌰𐌱𐌰𐌿𐍂𐌰𐌽𐍃 𐌹𐍃𐍄 𐌰𐌽𐌰 𐌻𐌰𐌽𐌳𐌰 𐌾𐌰𐍃𐌽𐌰𐌾𐌰𐌹 𐍀𐌰𐌿𐌻𐌾𐌰𐌽𐌰𐌹, 𐌽𐌴𐍈𐌰 𐍄𐌿𐌻𐌹𐌽, 180 𐌸𐌿𐍃𐌿𐌽𐌳𐌾𐍉𐍃 𐌼𐌴𐍄𐍂𐌹𐍅𐌴 𐌰𐍆 𐌼𐌰𐌿𐍃𐌺𐍉𐌸𐌰𐌹 𐍃𐌿𐌽𐌸𐍂𐌰𐌳𐌰𐌹𐌻𐌰𐌹. 𐍅𐌰𐍃 𐍆𐌰𐌳𐍂𐌴𐌹𐌽𐌰𐌹𐍃 𐌷𐌰𐌿𐌷𐌹𐍃 𐌰𐌸𐌰𐌻𐌹𐍃. 𐌹𐍃 𐌰𐍄𐍄𐌰, 𐌰𐌹𐍂𐌻𐍃 𐌽𐌹𐌺𐍉𐌻𐌰𐌾 𐌹𐌻𐌾𐌹𐍄𐍃𐌾 𐍄𐌰𐌿𐌻𐍃𐍄𐌰𐌿𐌾, 𐌲𐌰𐌳𐌰𐌹𐌻𐌹𐌳𐌰 𐌹𐌽 '𐌰𐍄𐍄𐌰𐌻𐌰𐌽𐌳𐌹𐍃𐌺𐌰𐌼𐌼𐌰 𐌱𐌰𐌳𐌰𐌿' 𐌾𐌴𐍂𐌹𐍃 1862 𐌰𐌽𐌳 [[𐌷𐌰𐍂𐌾𐌹𐍃|𐌷𐌰𐍂𐌾𐌰𐌼]] 𐌽𐌰𐍀𐍉𐌻𐌴𐌰𐌿𐌽𐌹𐍃. 𐌹𐍃 𐌰𐌹𐌸𐌴𐌹, 𐌼𐌰𐍂𐌹𐌰 𐌽𐌹𐌺𐍉𐌻𐌰𐌹𐌰𐌹𐌸𐌽𐌰 𐌱𐌰𐌿𐌻𐌺𐌰𐌿𐌽𐍃𐌺𐌰𐌾𐌰 𐍅𐌰𐍃 𐍂𐌰𐌲𐌹𐌽𐌹. 𐌹𐌸 𐌹𐍃 𐌱𐌴𐍂𐌿𐍃𐌾𐍉𐍃 𐌾𐌿 𐌰𐌹𐍂 𐌲𐌰𐍃𐍅𐌿𐌻𐍄𐌿𐌽 𐌾𐌰𐌷 𐌹𐍃 𐌿𐍆𐍅𐌰𐌷𐍃𐌾𐌰𐌳𐌰 𐍅𐌰𐍂𐌸 𐍆𐍂𐌰𐌼 𐌽𐌹𐌸𐌾𐍉𐌼. 𐌹𐍃 𐌰𐌹𐍂𐌰 𐌻𐌹𐌱𐌰𐌹𐌽𐍃 𐌰𐌽𐌰 𐌹𐌰𐍃𐌽𐌰𐌾𐌰𐌹 𐍀𐌰𐌿𐌻𐌾𐌰𐌽𐌰𐌹 𐍆𐌹𐌻𐌿 𐌹𐌽𐍆𐌻𐍉𐌳𐌿 𐌲𐌰𐍆 𐌰𐌽𐌳𐍅𐌰𐌹𐍂𐌸𐌰𐌼𐌼𐌰 𐌱𐍉𐌺𐌰𐍂𐌾𐌰. 𐌾𐌰𐌹𐌽𐌰𐍂 𐌹𐍃 𐌳𐌿𐌲𐌰𐌽𐌽 𐍆𐍂𐌰𐌸𐌾𐌰𐌽 𐌻𐌹𐌱𐌰𐌹𐌽𐌰𐌹 𐌰𐍂𐌼𐌰𐌹𐌶𐌴 𐌰𐌹𐍂𐌸𐍉𐍃 𐍅𐌰𐌿𐍂𐍃𐍄𐍅𐌾𐌰𐌽𐌴. 𐌻𐌰𐌹𐍃𐌹𐌳𐌰 𐍆𐍂𐌰𐌼 𐌲𐌰𐍂𐌳𐌰𐌻𐌰𐌹𐍃𐌰𐍂𐌾𐌰𐌼 𐌾𐌰𐌷 𐌿𐍃𐍃𐌰𐌲𐌲𐍅 𐍆𐌹𐌻𐌿 𐌹𐌽 [[𐍆𐍂𐌰𐌲𐌺𐌰𐍂𐌰𐌶𐌳𐌰|𐍆𐍂𐌰𐌲𐌺𐌰𐍂𐌰𐌶𐌳𐌰𐌹]], [[𐌸𐌹𐌿𐌳𐌹𐍃𐌺𐌰𐍂𐌰𐌶𐌳𐌰|𐌸𐌹𐌿𐌳𐌹𐍃𐌺𐌰𐍂𐌰𐌶𐌳𐌰𐌹]] 𐌾𐌰𐌷 [[𐌰𐌲𐌲𐌹𐌻𐌰𐍂𐌰𐌶𐌳𐌰|𐌰𐌲𐌲𐌹𐌻𐌰𐍂𐌰𐌶𐌳𐌰𐌹]]. 𐌾𐌿 𐌰𐌹𐍂 𐌿𐍃𐍃𐌰𐌲𐌲𐍅 𐌻𐌹𐌿𐌳𐌰 𐌾𐌰𐌷 𐍃𐍀𐌹𐌻𐌻𐌰 𐍆𐍂𐌰𐌼 𐌹𐌼𐌼𐌰 𐍃𐌹𐌻𐌳𐌰𐌻𐌴𐌹𐌺𐌽𐌰𐌽𐌳𐌹𐌽 𐍀𐌿𐍃𐌾𐌺𐌹𐌽.
