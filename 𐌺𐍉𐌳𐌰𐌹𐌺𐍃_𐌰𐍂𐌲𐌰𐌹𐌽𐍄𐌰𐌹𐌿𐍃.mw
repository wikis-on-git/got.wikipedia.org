[[𐍆𐌴𐌹𐌻𐌰:CodexArgenteus06.jpg|thumb|𐌻𐌰𐌿𐍆𐍃 𐌺𐍉𐌳𐌰𐌹𐌺𐌹𐍃 𐌰𐍂𐌲𐌰𐌹𐌽𐍄𐌰𐌹𐌰𐌿𐍃]]
𐍃𐌰 '''𐌺𐍉𐌳𐌰𐌹𐌺𐍃 𐌰𐍂𐌲𐌰𐌹𐌽𐍄𐌰𐌹𐌿𐍃''' 𐌹𐍃𐍄 𐍃𐌿𐌼𐌰 𐌲𐌰𐌼𐌴𐌻𐌴𐌹𐌽𐍉 𐍈𐌴𐌷 𐌳𐌰𐌹𐌻𐌴𐌹𐍃 𐌲𐌰𐍃𐌺𐌴𐌹𐍂𐌴𐌹𐌽𐌰𐌹𐍃 𐍅𐌴𐌹𐌷𐌰𐌹𐌶𐍉 𐌱𐍉𐌺𐍉 𐌹𐌽 [[𐌲𐌿𐍄𐍂𐌰𐌶𐌳𐌰|𐌲𐌿𐍄𐌹𐍃𐌺𐌰𐌹 𐍂𐌰𐌶𐌳𐌰𐌹]] 𐍆𐍂𐌰𐌼 𐌰𐌹𐍀𐌹𐍃𐌺𐌰𐌿𐍀𐌰𐌿 [[𐍅𐌿𐌻𐍆𐌹𐌻𐌰|𐍅𐌿𐌻𐍆𐌹𐌻𐌹𐌽]] 𐌰𐌰𐍆𐌹𐌻𐌷𐌰𐌽𐍉𐍃 𐍃𐌹𐌽𐌳. 𐍃𐍉 𐌲𐌰𐌼𐌴𐌻𐌴𐌹𐌽𐍃 𐌽𐌹𐍃𐍄 𐌸𐌰𐍄𐌰𐌹𐌽𐌴𐌹 𐍅𐌿𐌻𐌸𐍂𐌰𐌹𐍃 𐌹𐌽 𐌲𐌰𐌻𐌰𐌿𐌱𐌴𐌹𐌽𐌰𐌹𐍃, 𐌰𐌺 𐌾𐌰𐌷 𐌹𐌽 [[𐍂𐌰𐌶𐌳𐌰𐌻𐌴𐌹𐍃𐌴𐌹|𐍂𐌰𐌶𐌳𐌰𐌻𐌴𐌹𐍃𐌴𐌹𐌽𐍃]]: 𐌸𐌰𐍄𐌰 𐌹𐍃𐍄 𐍃𐍉 𐍆𐌰𐌹𐍂𐌽𐌹𐍃𐍄𐍉 𐌱𐌹𐌻𐌴𐌹𐌱𐌰𐌽𐌳𐌴𐌹 𐌲𐌰𐌼𐌴𐌻𐌴𐌹𐌽𐍃 (𐌸𐌹𐍃 𐍃𐌰𐌹𐌷𐍃𐍄𐌿𐌳𐌹𐌽𐍃 𐌾𐌴𐍂𐌰𐌷𐌿𐌽𐌳𐌹𐍃) 𐌹𐌽 𐌲𐌰𐌹𐍂𐌼𐌰𐌽𐌹𐍃𐌺𐌰𐌹 𐍂𐌰𐌶𐌳𐌰𐌹. 𐌹𐍃 𐌽𐌰𐌼𐍉 𐌲𐌹𐌱𐌰𐌽 𐍅𐌰𐍃 𐌹𐌽 𐍃𐌹𐌻𐌿𐌱𐍂𐌴𐌹𐌽𐌰𐌹𐌶𐍉 𐌱𐍉𐌺𐍉 (𐌰𐍂𐌲𐌰𐌹𐌽𐍄𐌰𐌹𐌿𐍃 𐌹𐍃𐍄 '''𐍃𐌹𐌻𐌿𐌱𐍂𐌴𐌹𐌽''' 𐌹𐌽 𐍂𐌰𐌶𐌳𐌰𐌹 𐍂𐌿𐌼𐍉𐌽𐌴) 𐌸𐌰𐌹𐌼𐌴𐌹 𐌲𐌰𐌼𐌴𐌻𐌹𐌸 𐌹𐍃𐍄. 𐌸𐌰𐍄𐌰 𐌽𐌰𐌼𐍉 𐍆𐍂𐌿𐌼𐌹𐍃𐍄 𐌱𐍂𐌿𐌺𐌾𐌰𐌳𐌰 𐍅𐌰𐍂𐌸 𐌹𐌽 𐌿𐍃𐌼𐌴𐍂𐌴𐌹𐌽𐌰𐌹 𐌱𐍉𐌽𐌰𐌱𐌰𐌹𐌽𐍄𐌿𐍂𐍉𐍃 𐌱𐌿𐌻𐌺𐌰𐌽𐌹𐌰𐌿𐍃 𐌹𐌽 𐍃𐌴𐌹𐌽𐌰𐌼𐌼𐌰 ‘De literis & lingua Getarum, siue Gothorum’ 𐍃𐌰𐌹𐌷𐍃𐍄𐌰𐌹𐌷𐌿𐌽𐌳𐌹𐌽𐍃 𐌾𐌴𐍂𐌰𐌷𐌿𐌽𐌳𐌹𐍃. 𐍃𐍉 𐌲𐌰𐌼𐌴𐌻𐌴𐌹𐌽𐍃 𐌲𐌰𐍆𐌰𐍃𐍄𐌰𐌳𐌰 𐌹𐌽 𐌱𐍉𐌺𐌰𐌷𐌿𐍃𐌰 𐌷𐌰𐌿𐌷𐌰𐌹𐌶𐍉𐍃 𐍃𐌺𐌰𐌿𐌻𐍉𐍃 𐌿𐍀𐍀𐍃𐌰𐌻𐍉𐍃 𐌿𐍆 𐌿𐍆𐌼𐌴𐌻𐌴𐌹𐌽𐌰𐌹 𐌳𐌲 𐌰. 𐍃𐍉 𐌲𐌰𐌼𐌴𐌻𐌴𐌹𐌽𐍃 𐌹𐌽 𐍅𐌹𐌺𐍉𐌽 𐍆𐌰𐌹𐍂𐍈𐌰𐌿𐍃 𐌰𐍂𐌱𐌾𐌹𐍃 𐌲𐌰𐌼𐌴𐌻𐌴𐌹𐌽𐍉 𐌰𐌽𐌳𐌽𐌿𐌼𐌰𐌽𐍃 𐍅𐌰𐍃 𐌹𐌽 𐍆𐌰𐌹𐍂𐍈𐌿𐍆𐌰𐌿𐍂𐌰𐌼𐌴𐌻𐌴𐌹𐌽𐌰𐌹𐍃 𐌲𐌰𐌼𐌹𐌽𐌸𐌾𐌹𐍃 𐌿𐌽𐌰𐌹𐍃𐌺𐍉𐌽𐍃. 
[[𐌷𐌰𐌽𐍃𐌰:𐌲𐌿𐍄𐌹𐍃𐌺𐌰 𐍂𐌰𐌶𐌳𐌰]]
