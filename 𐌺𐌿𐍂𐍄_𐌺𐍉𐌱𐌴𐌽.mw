[[𐍆𐌴𐌹𐌻𐌰:Nirvana around 1992.jpg|thumb|𐌺𐌿𐍂𐍄 𐌺𐍉𐌱𐌴𐌽 𐌼𐌹𐌸 MTV Music Awards 𐌹𐌽 •𐌰𐍊𐍁𐌱ʹ•]]
'''𐌺𐌿𐍂𐍄 𐌺𐍉𐌱𐌴𐌽''' ([[𐌰𐌲𐌲𐌹𐌻𐌰𐍂𐌰𐌶𐌳𐌰|𐌰𐌲𐌲]]. <small>''Kurt Donald Cobain''</small>, [[𐌰𐌹𐌱𐌰𐌹𐍂𐌳𐌴𐌹𐌽 (𐍅𐌰𐌿𐍃𐌾𐌹𐌲𐌲𐍄𐌰𐌿𐌽)|𐌰𐌹𐌱𐌰𐌹𐍂𐌳𐌴𐌹𐌽]] •𐍂• 𐍆𐌰𐌹𐌱𐍂𐌿𐌰𐍂𐌴𐌹𐍃 •𐌰𐍊𐌾𐌶ʹ• - [[𐍃𐌴𐌹𐌰𐌹𐍄𐌻]] 𐌱𐌹 •𐌴• 𐌰𐍀𐍂𐌹𐌻𐌹𐍃 •𐌰𐍊𐍁𐌳ʹ•) 𐍅𐌰𐍃 𐌻𐌹𐌿𐌸𐌰𐍂𐌴𐌹𐍃 𐌾𐌰𐌷 𐌻𐌹𐌿𐌸𐌰𐍃𐌺𐌰𐍀𐌾𐌰𐌽𐌳𐍃. 𐍃𐍅𐌰𐍃𐍅𐌴 𐌻𐌹𐌿𐌸𐌰𐍂𐌴𐌹𐍃 𐌾𐌰𐌷 𐌺𐌹𐍄𐌰𐍂𐌰𐌻𐌰𐌹𐌺𐌰𐌽𐌳𐍃 𐌲𐍂𐌰𐌽𐌳𐌶𐌾-𐍃𐌰𐌲𐌲𐍅𐌰𐌺𐌿𐌽𐌾𐌹𐍃 [[𐌽𐌹𐍂𐌱𐌰𐌽𐌰|𐌽𐌹𐍂𐌱𐌰𐌽𐌹𐌽𐍃]], 𐌺𐌿𐍂𐍄 𐌹𐌽 𐌰𐌽𐌰𐍃𐍄𐍉𐌳𐌴𐌹𐌽𐌰𐌹 𐌽𐌹𐌿𐌽𐍄𐌹𐌲𐌾𐌿𐍃 𐌾𐌴𐍂𐌴 𐍃𐌰𐌹𐍈𐌰𐌳𐌰 𐍅𐌰𐍂𐌸 𐍃𐍅𐌰 "𐍃𐍄𐌹𐌱𐌽𐌰 𐌺𐌿𐌽𐌾𐌹𐍃 𐍇". 𐌹𐌽 •𐌰𐍊𐍁𐌳ʹ• 𐌹𐍃 𐌲𐌰𐌳𐍉𐌸𐌽𐍉𐌳𐌰 𐍃𐌹𐍃 𐍃𐌹𐌻𐌱𐌹𐌽. 

==𐌾𐌿𐌽𐌳𐌰== 
𐌺𐌿𐍂𐍄 𐌲𐌰𐌱𐌰𐌿𐍂𐌰𐌽𐍃 𐌹𐍃𐍄 𐌹𐌽 [[𐌰𐌹𐌱𐌰𐌹𐍂𐌳𐌴𐌹𐌽]], 𐌱𐌰𐌿𐍂𐌲𐍃 𐌹𐌽 [[𐌰𐌼𐌰𐌹𐍂𐌹𐌺𐌰|𐌰𐌼𐌰𐌹𐍂𐌹𐌺𐌹𐍃𐌺𐌰𐌼𐌼𐌰]] 𐌻𐌰𐌽𐌳𐌰 [[𐍅𐌰𐌿𐍃𐌾𐌹𐌲𐌲𐍄𐌰𐌿𐌽]], •𐍂𐌺• 𐍃𐌿𐌽𐌸𐍂𐌰𐍅𐌹𐍃𐍄𐍂𐌰 𐌱𐌰𐌿𐍂𐌲𐍃 [[𐍃𐌴𐌹𐌰𐌹𐍄𐌻]].
𐌰𐍆𐌰𐍂 𐌸𐌰𐍄𐌴𐌹 𐍆𐍂𐌿𐌼𐌹𐍃𐍄𐌰𐌹𐌼 𐍃𐌰𐌹𐌷𐍃𐌰𐌼 𐌼𐌴𐌽𐍉𐌸𐌰𐌼 𐌻𐌹𐌱𐌰𐌹𐌽𐍉𐍃 𐍃𐌴𐌹𐌽𐌰𐌹𐌶𐍉𐍃 𐌹𐌽 𐌽𐌴𐍈𐌿𐌽𐌳𐌾𐌰𐌹 𐌱𐌰𐌿𐍂𐌲 𐌷𐌿𐌺𐌴𐌹𐌰𐌼 𐌻𐌹𐌱𐌰𐌹𐌳𐌰, 𐌹𐍃 𐌼𐌹𐌸𐍃𐌰𐍄𐌹𐌳𐌰 𐍃𐌰𐌼𐌰𐌽𐌰 𐌼𐌹𐌸 𐌱𐌴𐍂𐌿𐍃𐌾𐍉𐌼 𐍃𐌴𐌹𐌽𐌰𐌹𐌼 𐌳𐌰𐌿𐌽𐌰𐌻𐌳 𐌾𐌰𐌷 𐍅𐌰𐌹𐌽𐌳𐌴𐌹𐌽 𐌳𐌿 𐌰𐌹𐌱𐌰𐌹𐍂𐌳𐌴𐌹𐌽, 𐌸𐌰𐍂𐌴𐌹 𐌹𐍃 𐌻𐌹𐌱𐌰𐌹𐌳𐌰 𐌻𐌰𐌲𐌲𐌹𐍃𐍄 𐌼𐌴𐌻 𐍃𐌴𐌹𐌽𐌰𐌹 𐌾𐌿𐌽𐌳𐌰𐌹. •𐌺𐌳• 𐌰𐍀𐍂𐌹𐌻𐌹𐍃 •𐌰𐍊𐌿ʹ• 𐌹𐍃 𐌻𐌴𐌹𐍄𐌹𐌻𐌰 𐍃𐍅𐌹𐍃𐍄𐍂𐌿𐍃 𐌺𐌹𐌼𐌱𐌰𐌹𐍂𐌻𐌴𐌹 𐌲𐌰𐌱𐌰𐌿𐍂𐌰𐌽𐌰 𐌹𐍃𐍄. 

𐌰𐍆𐌰𐍂 𐌺𐌿𐍂𐍄 𐍃𐌹𐌻𐌱𐌹𐌽 𐌹𐍃 𐍅𐌰𐍃 𐌷𐌻𐌰𐍃 𐌱𐌰𐍂𐌽, 𐌹𐌸 𐌹𐍃 𐌻𐌿𐌱𐌾𐌹𐍃 𐍂𐌹𐍄𐌰𐌻𐌹𐌽 𐌱𐍂𐌿𐌷𐍄𐌰 𐌳𐌿 𐌰𐌽𐌰𐍀𐍂𐌰𐌲𐌲𐌰𐌽 𐌹𐍃 𐌰𐌳𐌷𐌳. 𐌹𐍃 𐌷𐌻𐌰𐍃𐌰 𐌾𐌿𐌽𐌳𐌰 𐌿𐍃𐍄𐌰𐌿𐌷 𐌸𐌰𐌽 𐌹𐍃 𐍅𐌰𐍃 𐌽𐌹𐌿𐌽 𐍅𐌹𐌽𐍄𐍂𐌿𐍃 𐌾𐌰𐌷 𐌱𐌴𐍂𐌿𐍃𐌾𐍉𐍃 𐍃𐌴𐌹𐌽𐌰𐌹 𐌲𐌰𐍃𐌰𐌹𐍃𐌺𐌰𐌹𐌳𐌿𐌽. 𐍆𐍂𐌰𐌼 𐌸𐌰𐌼𐌼𐌰 𐌼𐌴𐌻𐌰, 𐌹𐌽𐌼𐌰𐌹𐌳𐌹𐌳𐌰 𐌹𐌽 𐍃𐌻𐌰𐍅𐌰𐌽𐌰𐌼𐌼𐌰 𐌾𐌰𐌷 𐌹𐌽𐍄𐌹𐌿𐌷𐌰𐌽𐌰𐌼𐌼𐌰 𐌱𐌰𐍂𐌽𐌰. 𐌰𐍆𐌰𐍂 𐌰𐌽𐌳𐌱𐌰𐌷𐍄𐌰𐌹 𐍃𐌺𐌰𐌹𐌳𐌴𐌹𐌽𐌰𐌹 𐌹𐌽 •𐌰𐍊𐌿𐌴ʹ• 𐌺𐍉𐌱𐌴𐌽 𐌹𐌳𐌳𐌾𐌰 𐌳𐌿 𐌼𐌹𐍃𐍃𐌰𐌻𐌴𐌹𐌺𐌰𐌹𐌼 𐌲𐌰𐌳𐌰𐌹𐌻𐌰𐌼 𐍆𐌰𐌳𐍂𐌴𐌹𐌽𐌰𐌹𐍃 𐍃𐌴𐌹𐌽𐌰𐌹𐌶𐍉𐍃. 

𐌰𐌽𐌰 𐌼𐌹𐌳𐌿𐌼𐌰𐍃𐌺𐌰𐌿𐌻𐌰𐌹 𐌹𐌼𐌼𐌰 𐌳𐌿𐌲𐌰𐌽𐌽 𐌼𐌴𐌻 𐌰𐌽𐌳𐍃𐍄𐌰𐍃𐍃𐌰𐌹𐍃, 𐌱𐌹𐌲𐌰𐍄 𐍂𐌰𐌿𐌺𐍃𐌰𐌲𐌲𐍅𐌿, 𐌻𐌿𐌱𐌾𐌰 𐌾𐌰𐌷 𐍆𐍂𐌰𐌵𐌹𐍃𐍄𐌴𐌹𐌽 𐍅𐌰𐌹𐌷𐍄𐌴 𐌰𐌽𐌸𐌰𐍂𐌰𐌹𐌶𐌴. 𐌺𐌿𐍂𐍄 𐍃𐌿𐌼𐌰𐌹𐌼 𐍃𐌹𐌽𐌸𐌰𐌼 𐍆𐍂𐌰𐌼 𐍅𐌰𐍂𐌳𐌾𐌰𐌼 𐌽𐌿𐌼𐌰𐌽𐍃 𐍅𐌰𐍃 𐌿𐌽𐍄𐌴 𐌹𐍃 𐌺𐌰𐍂𐍂𐌰𐌽𐍃 𐌾𐌰𐌷 𐌲𐌰𐍄𐌹𐌼𐍂𐌴𐌹𐌽𐍉𐍃 𐍆𐍂𐌹𐍃𐌰𐌷𐍄𐌹𐌳𐌰. 𐌹𐌽 •𐌰𐍊𐍀𐌴ʹ• 𐌹𐍃 𐍃𐌺𐌰𐌿𐌻𐌰 𐌹𐌽𐌿𐌷 𐌺𐌰𐍂𐍄𐌰 𐍃𐌹𐌲𐌹𐌶𐌹𐍃 𐌰𐍆𐌻𐌰𐌹𐌸.

== 𐌽𐌹𐍂𐌱𐌰𐌽𐌰 ==
𐌹𐌽 •𐌰𐍊𐍀𐌴ʹ• 𐌺𐌿𐍂𐍄 𐍀𐌰𐌽𐌺𐍂𐌰𐌿𐌺𐌻𐌿𐌱𐌾𐌰𐌽 [[𐌺𐍂𐌹𐍃𐍄 𐌽𐌰𐌿𐌱𐌰𐌿𐍃𐌰𐌹𐌻𐌹𐌺|𐌺𐍂𐌹𐍃𐍄 𐌽𐌰𐌿𐌱𐌰𐌿𐍃𐌽𐌰𐌿𐌱𐌰𐌿𐍃𐌰𐌹𐌻𐌹𐍄]] 𐌲𐌰𐌼𐍉𐍄𐍉𐌳𐌰. 𐌰𐍆𐌰𐍂 𐍃𐌿𐌼𐌰𐌹𐌼 𐌿𐌽𐍅𐌰𐌿𐍂𐌺𐌾𐌰𐌽𐌳𐌴𐌹𐌼 𐍆𐌰𐌿𐍂𐌰𐍅𐌰𐌿𐍂𐍀𐍉𐌼, 𐌸𐌹𐌶𐍉𐌴𐌹 𐍆𐌴𐌹𐌺𐌰𐌿𐌻 𐌼𐌰𐌹𐍄𐍄𐌰𐌹𐍂 𐌹𐍃𐍄 𐍃𐌿𐌼𐌰, 𐍄𐍅𐌰𐌿 𐍆𐍂𐌹𐌾𐍉𐌽𐌳𐍃 𐌹𐌽 •𐌰𐍊𐍀𐌶ʹ• 𐍃𐌰𐌲𐌲𐍅𐌰𐌺𐌿𐌽𐌹 𐌲𐌰𐍃𐌿𐌻𐌾𐌰𐌽𐌳, 𐌸𐌰𐍄𐌴𐌹 𐌰𐍆𐌰𐍂 𐍃𐌿𐌼𐌰𐌹𐌼 𐌽𐌰𐌼𐌰-𐌹𐌽𐌼𐌰𐌹𐌳𐌴𐌹𐌽𐌹𐌼 - 𐍃𐌺𐌹𐌳 𐍂𐍉𐍅, 𐍀𐌰𐌹𐌽 𐌺𐌰𐌹𐍀 𐍄𐍃𐌾𐌿𐍅, 𐍄𐌰𐌹𐌳 𐌰𐌹𐌳 𐍆𐍂𐌰𐌹𐌳 - 𐌹𐌽 •𐌰𐍊𐍀𐌷ʹ• 𐌺𐌿𐌽𐌸 𐍅𐌰𐍃 𐍃𐍅𐌰 [[𐌽𐌹𐍂𐌱𐌰𐌽𐌰]]. 𐍃𐍀𐍂𐌰𐌿𐍄𐍉 𐌰𐍆𐌰𐍂 𐌸𐌰𐍄𐌰 𐍄𐍅𐌰𐌹 𐌳𐌿 [[𐍉𐌻𐌹𐌼𐍀𐌾𐌰|𐍉𐌻𐌹𐌼𐍀𐌾𐌰𐌹]] 𐌼𐌹𐌸𐍃𐌰𐍄𐌹𐌳𐌴𐌳𐌿𐌽, [[𐌷𐌰𐌿𐌱𐌹𐌳𐌰𐌱𐌰𐌿𐍂𐌲𐍃]] 𐍅𐌰𐌿𐌾𐌹𐌲𐌲𐍄𐌰𐌿𐌽𐍃. 𐌹𐌽 •𐌰𐍊𐍀𐌸ʹ• 𐍃𐌰𐌲𐌲𐍅𐌰𐌺𐌿𐌽𐌹 𐍃𐌰𐌼𐌰𐌽𐌰 𐌼𐌹𐌸 𐍀𐌰𐌹𐍂𐌺𐌿𐍃𐌾𐌰𐌻𐌰𐌹𐌺𐌰𐌽𐌳 [[𐍄𐍃𐌾𐌰𐌳 𐍄𐍃𐌾𐌰𐌽𐌹𐌽𐌲]] 𐍆𐍂𐌿𐌼𐌹𐍃𐍄𐌰𐌽𐌰 𐌰𐌻𐌱𐌿𐌼 "Bleach" 𐌿𐍃𐌼𐌴𐍂𐌴𐌹𐌸 𐌰𐌽𐌰 𐍆𐍂𐌹𐌾𐌰𐌼𐌼𐌰 𐍃𐌰𐌲𐌲𐍅𐌰𐌿𐍃𐌼𐌴𐍂𐌾𐌰𐌽𐌳 𐍃𐌰𐌱 𐍀𐌰𐌿𐍀. 𐌰𐌸𐌸𐌰𐌽 𐌺𐍉𐌱𐌴𐌽 𐌽𐌹 𐌲𐌰𐌻𐌴𐌹𐌺𐌰𐌹𐌳𐌰 𐌷𐌰𐌹𐌳𐌿 𐌹𐌽 𐌸𐌰𐌼𐌼𐌴𐌹 𐍄𐍃𐌾𐌰𐌹𐌽𐌹𐌽𐌲 𐌻𐌰𐌹𐌻𐌰𐌹𐌺 𐌾𐌰𐌷 𐍅𐌹𐌻𐌾𐌰𐌽 𐍄𐍃𐌾𐌰𐌹𐌽𐌹𐌽𐌲𐍃 𐌻𐌹𐌿𐌸𐌰𐌼 𐍃𐌰𐌲𐌲𐍅𐌰𐌺𐌿𐌽𐌾𐌹𐍃, 𐌾𐌰𐌷 𐌹𐌽 •𐌰𐍊𐍁ʹ• [[𐌳𐌴𐌱 𐌲𐍂𐍉𐌻]] 𐌰𐌽𐌳𐌽𐌿𐌼𐌰𐌽𐍃 𐍅𐌰𐍃 𐍃𐍅𐌰 𐌽𐌹𐌿𐌾𐌰𐌽𐌰 𐍀𐌰𐌹𐍂𐌺𐌿𐍃𐌾𐌰𐌻𐌰𐌹𐌺𐌰𐌽𐌳. 𐌸𐌰𐌼𐌼𐌰 𐍃𐌹𐌻𐌱𐌹𐌽 𐌾𐌴𐍂𐌰 𐌽𐌹𐍂𐌱𐌰𐌽𐌰 𐌱𐌹𐌻𐌰𐌹𐌸 𐌰𐌹𐍅𐌽𐌳𐌰𐌹𐍂𐌲𐍂𐌰𐍅𐌽𐌳 𐍉𐌻𐌹𐌼𐍀𐌾𐍉𐍃 𐌾𐌰𐌷 𐌳𐌿𐌲𐌰𐌽𐌽 𐌰𐍂𐌱𐌰𐌹𐌳𐌾𐌰𐌽 𐍃𐌰𐌲𐌲𐍅𐌰𐌿𐍃𐌼𐌴𐍂𐌾𐌰𐌽𐌳 DGC Records. 𐌹𐌽 •𐌰𐍊𐍁𐌰ʹ• 𐌽𐌹𐍂𐌱𐌰𐌽𐌰 𐌰𐌻𐌱𐌿𐌼 𐌿𐍃𐌼𐌴𐍂𐌹𐌳𐌰 𐍃𐌰𐌴𐌹, 𐌾𐌰𐌷 𐌹𐌽 𐌷𐌹𐍄 "Smells Like Teen Spirit", 𐌹𐌶𐌴 𐌼𐌹𐌺𐌹𐌻𐌰 𐌰𐌽𐌰𐍃𐍄𐍉𐌳𐌴𐌹𐌽𐍃 𐌹𐌽 𐌼𐌴𐌽𐍃𐍄𐍂𐌴𐌹𐌼 𐍅𐌰𐍂𐌸: ''Nevermind.'' 𐌹𐌽 •𐌰𐍊𐍁𐌲ʹ• 𐍃𐌰𐌲𐌲𐍅𐌰𐌺𐌿𐌽𐌹 𐌸𐌰𐌽𐌰 𐌸𐍂𐌹𐌳𐌾𐌰𐌽 𐌾𐌰𐌷 𐌰𐍆𐍄𐌿𐌼𐌹𐍃𐍄𐌰𐌽 𐌰𐌻𐌱𐌿𐌼 "In Utero''"'' 𐌿𐍃𐌼𐌴𐍂𐌹𐌳𐌰. 𐌸𐌰𐌽 𐌺𐍉𐌱𐌴𐌽 𐌹𐌽 •𐌰𐍊𐍁𐌳ʹ• 𐌲𐌰𐍃𐍅𐌰𐌻𐍄, 𐌾𐌰𐌷 𐌽𐌹𐍂𐌱𐌰𐌽𐌰 𐌿𐍃𐍄𐌰𐌿𐌷. 𐍆𐍂𐌰𐌼 𐌹𐌶𐌴 𐍆𐍂𐌿𐌼𐌹𐍃𐍄𐌰𐌼𐌼𐌰 𐌰𐌻𐌱𐌿𐌼, 𐍃𐌰𐌲𐌲𐍅𐌰𐌺𐌿𐌽𐌹 𐌼𐌹𐌸 𐌺𐍉𐌱𐌴𐌽 𐍃𐍅𐌰𐍃𐍅𐌴 𐌻𐌹𐌿𐌸𐌰𐌼𐌴𐌻𐌾𐌰𐌽𐌳𐍃, 𐌹𐌽 𐍆𐌰𐌹𐍂𐍈𐌰𐌿 𐌼𐌰𐌽𐌰𐌲𐌹𐌶𐌰𐌽𐍃 𐌸𐌰𐌿 •𐌽• 𐌼𐌹𐌻𐌾𐍉𐌽 𐌰𐌻𐌱𐌿𐌼𐍃 𐍆𐍂𐌰𐌱𐌰𐌿𐌷𐍄𐌰.

== 𐍃𐍅𐌴𐍃𐌰 𐌻𐌹𐌱𐌰𐌹𐌽𐍃 ==
𐌹𐌽 𐌼𐌰𐌾𐌰𐌿 •𐌰𐍊𐍁𐌰ʹ• 𐌺𐍉𐌱𐌴𐌽 𐌻𐌹𐌿𐌸𐌰𐍂𐌹 𐌺𐌰𐌿𐍂𐍄𐌽𐌴𐌹 𐌻𐌰𐌱 𐍃𐌰𐌲𐌲𐍅𐌰𐌺𐌿𐌽𐌾𐌹𐍃 𐌷𐌰𐌿𐌻 𐌲𐌰𐌼𐍉𐍄𐍉𐌳𐌰 𐌼𐌹𐌸 𐍃𐌰𐌲𐌲𐍅𐌰𐌲𐌰𐌵𐌿𐌼𐌸𐌰𐌹 "Butthole Surfers/L7" 𐌹𐌽 𐌻𐌰𐌿𐍃 𐌴𐌽𐌳𐌶𐌾𐌰𐌹𐌻𐌰𐌹𐍃. 𐌹𐌽 𐌳𐌴𐌺𐌰𐌹𐌼𐌱𐌰𐌹𐍂 𐌲𐌰𐌾𐌿𐌺𐍉 𐌹𐌶𐌴 𐌰𐌽𐌰𐍅𐌰𐌹𐍂𐌸𐌰 𐌻𐌹𐌿𐌲𐌰 𐍃𐍀𐌹𐌻𐌻𐍉𐌳𐌰, 𐌾𐌰𐌷 •𐌺𐌳• 𐍆𐌰𐌹𐌱𐍂𐌿𐌰𐍂𐌴𐌹𐍃 •𐌰𐍊𐍁𐌱ʹ• 𐌺𐍉𐌱𐌴𐌽 𐌹𐌽 𐍀𐌹𐌾𐌰𐌼𐌰𐌹 𐌻𐌹𐌿𐌲𐌰𐌹𐌳𐌰 𐌼𐌹𐌸 𐌻𐌰𐌱 𐌹𐌽 𐌷𐌰𐍅𐌰𐌾. •𐌹𐌷• 𐌰𐍅𐌲𐌿𐍃𐍄𐌿𐍃 •𐌰𐍊𐍁𐌱ʹ• 𐌻𐌰𐌱 𐌲𐌰𐌱𐌰𐍂 𐌳𐌰𐌿𐌷𐍄𐍂: 𐍆𐍂𐌰𐌹𐌽𐍃𐌹𐍃 𐌱𐌴𐌹𐌽 𐌺𐍉𐌱𐌴𐌽. 𐌺𐍉𐌱𐌴𐌽 𐌷𐌰𐌹𐌷𐌰𐌹𐍄 𐌹𐍃 𐌳𐌰𐌿𐌷𐍄𐍂 𐌰𐍆𐌰𐍂 𐍆𐍂𐌰𐌹𐌽𐍃𐌹𐍃 𐌼𐌰𐌹𐌺𐌺𐌴, 𐌻𐌹𐌿𐌳𐌰𐍂𐌹 𐍃𐌰𐌲𐌲𐍅𐌰𐌺𐌿𐌽𐌾𐌹𐍃 The Vaselines. 𐍆𐍂𐌰𐌹𐌽𐍃𐌹𐍃 𐌰𐌽𐌸𐌰𐍂 𐌽𐌰𐌼𐍉 𐍅𐌰𐍃 𐌿𐌽𐍄𐌴, 𐌰𐍆𐌰𐍂 𐌺𐍉𐌱𐌴𐌽, 𐍃𐌹 𐌲𐌰𐌻𐌴𐌹𐌺𐌰𐌹𐌳𐌰 𐍃𐍅𐌰𐍃𐍅𐌴 𐌱𐌰𐌿𐌽𐌰 𐌹𐌽 𐌰𐌹𐍇𐍉.  

𐌹𐌽 𐌼𐌹𐌸𐍃𐌹𐌿𐌽𐌰𐌹 𐌼𐌹𐌸 ''Vanity Fair'', 𐌿𐍃𐌼𐌴𐍂𐌹𐌳𐌰 𐌹𐌽 𐌼𐌴𐌽𐍉𐌸 𐌸𐌰𐌽𐌴𐌹 𐍆𐍂𐌰𐌹𐌽𐍃𐌹𐍃 𐌲𐌰𐌱𐌰𐌿𐍂𐌰𐌽𐌰 𐍅𐌰𐍃, 𐌻𐌰𐌱 𐌵𐌰𐌸 𐌸𐌰𐍄𐌴𐌹 𐌷𐌴𐍂𐍉𐌹𐌽𐌰𐌿𐍃 𐌱𐍂𐌿𐌷𐍄𐌰 𐌸𐌰𐌽 𐍃𐌹 𐍅𐌰𐍃 𐌹𐌽𐌺𐌹𐌻𐌸𐍉. 𐌻𐌰𐌱 𐌱𐌹𐌸𐌴 𐌵𐌰𐌸, 𐌸𐌰𐍄𐌴𐌹 ''Vanity Fair'' 𐌰𐍆𐍅𐌰𐌽𐌳𐌹𐌳𐌰 𐌹𐌶𐍉𐍃 𐍅𐌰𐌿𐍂𐌳𐌰, 𐌹𐌸 𐌰𐍆𐌰𐍂 𐌼𐌹𐌸𐍃𐌹𐌿𐌽𐌰𐌹 𐍆𐌹𐌻𐌿 𐌼𐌰𐌹𐌳𐌾𐍉𐍃 𐌵𐌴𐌼𐌿𐌽 𐌾𐌰𐌷 𐌲𐌰𐌾𐌿𐌺𐍉 𐌰𐍆𐌰𐍂𐌻𐌰𐌹𐍃𐍄𐌹𐌳𐌰 𐍅𐌰𐍃 𐍆𐍂𐌰𐌼 𐍃𐍀𐌹𐌻𐌻𐍉𐌽𐌳𐌰𐌼 𐌸𐌰𐌹𐌴𐌹 𐌺𐌿𐌽𐌽𐌰𐌽 𐍅𐌹𐌻𐌳𐌴𐌳𐌿𐌽 𐌾𐌰𐌱𐌰𐌹 𐌹𐌶𐌴 𐌱𐌰𐍂𐌽𐌹𐌻𐍉 𐌼𐌹𐌸 𐌻𐌿𐌱𐌾𐌰𐌼 𐌹𐌽 𐌰𐌷𐌹𐌽 𐌲𐌰𐌱𐌰𐌿𐍂𐌰𐌽𐌰 𐍅𐌰𐍃. 𐍄𐍅𐍉𐍃 𐍃𐌰𐌱𐌱𐌰𐍄𐍉𐌽𐍃 𐌰𐍆𐌰𐍂 𐌲𐌰𐌱𐌰𐌿𐍂𐌸𐌰𐌹 𐍆𐍂𐌰𐌹𐌽𐍃𐌹𐍃 𐌱𐌴𐌹𐌽, 𐍃𐌹 𐌿𐍃𐌽𐌹𐌼𐌰𐌳𐌰 𐍅𐌰𐍂𐌸 𐌿𐍃 𐌲𐌰𐍂𐌳𐌰 𐌹𐌽 𐌱𐌰𐍂𐌽𐌰𐌸𐍅𐌰𐍃𐍄𐌹𐌸𐍉𐍃 𐌾𐌰𐌷 𐌹𐌽 𐌲𐌰𐍂𐌳𐌰 𐌲𐌰𐌳𐌰𐌹𐌻𐌹𐌽𐍃 𐍆𐌰𐌳𐍂𐍂𐌴𐌹𐌽𐌰𐌹𐍃 𐌻𐌰𐌱𐍃 𐍅𐌰𐍃. 𐌰𐍆𐌰𐍂 𐍆𐌹𐌻𐌿 𐌰𐌲𐌻𐍉𐌽𐍉 𐌼𐌹𐌸 𐍅𐌹𐍄𐍉𐌳𐌰𐌼, 𐌺𐍉𐌱𐌴𐌽 𐌾𐌰𐌷 𐌻𐌰𐌱 𐌰𐍆𐍄𐍂𐌰 𐌹𐌶𐌴 𐌳𐌰𐌿𐌷𐍄𐍂 𐌲𐌰𐌽𐌴𐌼𐌿𐌽.    

== 𐌰𐍆𐍄𐌿𐌼𐌹𐍃𐍄𐍉𐍃 𐍃𐌰𐌱𐌱𐌰𐍄𐍉𐌽𐍃 𐌾𐌰𐌷 𐌳𐌰𐌿𐌸𐌿𐍃 ==
𐌹𐌽 𐌰𐌹𐍂𐌰𐌼𐌼𐌰 𐌼𐌰𐌿𐍂𐌲𐌹𐌽𐌰 •𐌳• 𐌼𐌰𐍂𐍄𐌾𐌿𐍃 •𐌰𐍊𐍁𐌳ʹ• 𐌺𐍉𐌱𐌴𐌽 𐌱𐌹𐌲𐌹𐍄𐌰𐌽𐍃 𐍅𐌰𐍃 𐍆𐍂𐌰𐌼 𐌻𐌰𐌱 𐌰𐌽𐌰 𐌲𐍂𐌿𐌽𐌳𐌰𐌿 𐌹𐌶𐌴 𐌷𐌰𐍂𐌹𐌱𐌰𐌹𐍂𐌲𐍉𐌽𐍃 𐌹𐌽 [[𐍂𐌿𐌼𐌰|𐍂𐌿𐌼𐌰𐌹]] 𐌹𐌽𐌿𐌷 𐌰𐌷𐌰𐌽 𐌹𐌽 𐌰𐌽𐌳𐍅𐌰𐌹𐍂𐌸𐌾𐌰. 𐌹𐍃 𐌽𐌰𐌼 𐌿𐍆𐌰𐍂𐍆𐌹𐌻𐌿 𐍂𐍉𐌷𐌹𐍀𐌽𐌰𐌿𐌻 𐍀𐌹𐌻𐌿𐌻𐍉, •𐌽• 𐌾𐌰𐌷 𐌱𐌻𐌰𐌽𐌳𐌹𐌳𐌰 𐌼𐌹𐌸 𐍃𐌴𐌹𐌾𐌰𐌼𐍀𐌰𐌽𐌾𐌰𐌹. 𐌺𐍉𐌱𐌴𐌽 𐌲𐌰𐍅𐌰𐌺𐌽𐍉𐌳𐌰 𐍃𐌴𐌹𐌽𐌰𐌹𐌶𐍉𐍃 𐌺𐍉𐌼𐌰𐍄𐍉𐍃 𐌰𐍆𐌰𐍂 𐌰𐌹𐌽𐌰𐌼𐌼𐌰 𐌳𐌰𐌲𐌰. 𐍃𐍅𐌴𐌸𐌰𐌿𐌷 𐌸𐌰𐍄𐌰 𐍆𐍂𐌿𐌼𐌹𐍃𐍄 𐌼𐌹𐍄𐍉𐌳𐌰 𐍅𐌰𐍂𐌸 𐌸𐌰𐍄𐌴𐌹 𐍅𐌰𐍃 𐌳𐌿𐌳𐍂𐌿𐍃 (𐌰𐌺𐌺𐌹𐌳𐌰𐌹𐌽𐍄𐌰𐌹𐌼), 𐌻𐌰𐌱 𐌰𐍆𐌰𐍂 𐌳𐌰𐌿𐌸𐌰𐌿 𐌹𐍃 𐌵𐌰𐌸 𐌸𐌰𐍄𐌴𐌹 𐌹𐍃 𐍆𐍂𐌿𐌼𐌹𐍃𐍄𐌰 𐍃𐍉𐌺𐌴𐌹𐌽𐍃 𐍃𐌹𐌻𐌱𐌰𐌼𐌰𐌿𐍂𐌸𐍂𐌰 𐍅𐌴𐍃𐌹. 𐍄𐍅𐍉𐍃 𐍃𐌰𐌱𐌱𐌰𐍄𐍉𐌽𐍃 𐌰𐍆𐌰𐍂 𐌳𐌿𐌳𐍂𐌿𐍃𐌰 𐌹𐌽 𐍂𐌿𐌼𐌰𐌹, 𐌷𐌰𐌹𐌷𐌰𐌹𐍄 𐌻𐌰𐌱 𐍅𐌰𐍂𐌳𐌾𐌰𐌽𐍃 𐌹𐌽 𐍃𐌴𐌹𐌰𐌹𐍄𐌻 𐌳𐌿 𐌵𐌹𐌸𐌰𐌽 𐌸𐌰𐍄𐌴𐌹 𐌺𐌿𐍂𐍄 𐌺𐍉𐌱𐌴𐌽 𐍃𐌹𐌺 𐌻𐌰𐌿𐌺 𐌹𐌽 𐌷𐌴𐌸𐌾𐍉𐌽 𐌹𐍃 𐌹𐌶𐌴 𐍂𐌰𐌶𐌽𐌹𐍃 𐌼𐌹𐌸 𐍂𐌰𐌹𐌱𐌰𐌿𐌻𐌱𐌰𐌹𐍂 𐌾𐌰𐌷 𐍈𐍉𐍄𐌹𐌳𐌰 𐌸𐌰𐍄𐌴𐌹 𐍃𐌹𐍃 𐍃𐌹𐌻𐌱𐌹𐌽 𐍆𐍂𐌰𐌵𐌹𐍃𐍄𐌹𐌳𐌴𐌳𐌹. 𐌸𐌰𐌹 𐍅𐌰𐍂𐌳𐌾𐌰𐌽𐍃 𐌵𐌴𐌼𐌿𐌽 𐌾𐌰𐌷 𐍆𐌹𐌻𐌿 𐍆𐍉𐌽𐍅𐌴𐍀𐌽𐌴 𐌾𐌰𐌷 𐌰𐍂𐌺𐍉𐍃 𐌼𐌿𐌽𐌹𐍄𐍃𐌾𐍉𐌽𐍃 𐌽𐌴𐌼𐌿𐌽. 𐌺𐍉𐌱𐌴𐌽 𐌰𐍆𐌰𐌹𐌰𐌹𐌺 𐌳𐌿 𐍅𐌰𐍂𐌳𐌾𐌰𐌼 𐌸𐌰𐍄𐌴𐌹 𐍃𐌹𐍃 𐍃𐌹𐌻𐌱𐍉𐌽 𐍆𐍂𐌰𐌵𐌹𐍃𐍄𐌾𐌰𐌽 𐍅𐌹𐌻𐌳𐌴𐌳𐌹.

[[𐌷𐌰𐌽𐍃𐌰:𐌻𐌹𐌿𐌸𐌰𐍂𐌾𐍉𐍃]]
[[𐌷𐌰𐌽𐍃𐌰:𐌰𐌼𐌰𐌹𐍂𐌹𐌺𐌰]]
