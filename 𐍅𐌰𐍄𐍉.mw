[[𐍆𐌴𐌹𐌻𐌰:Glacial iceberg in Argentina.jpg|thumb|]]
'''𐍅𐌰𐍄𐍉''' (𐍅𐌰𐌿𐍂𐌳𐌰𐍃𐌹𐌱𐌾𐌰𐌻𐌴𐌹𐌺𐍉 𐌿𐍃 𐌿𐍃𐌲𐌰𐌹𐍂𐌼𐌰𐌽𐌹𐍃𐌺𐌰 ''*watōr)'' 𐍆𐌰𐍂𐍅𐌰𐌻𐌰𐌿𐍃, 𐌳𐌰𐌿𐌽𐌹𐌻𐌰𐌿𐍃 𐌰𐌱𐌽𐌾𐌰𐌼𐌹𐌸𐌱𐌿𐌽𐌳𐌾𐍉𐍃 𐌹𐍃𐍄, 𐌱𐌹𐍃𐍄𐍉𐌳𐌾𐌰𐌽𐌳𐍉 𐌰𐍆 𐍅𐌰𐍄𐌰𐌱𐌽𐌾𐌰 𐌾𐌰𐌷 𐍃𐌿𐍂𐌰𐌱𐌽𐌾𐌰 𐌹𐌽 𐌰𐌽𐌰𐌳𐌰𐌹𐌻𐌰𐌹 𐍆𐍂𐌰𐌼 2:1 (𐍆𐍂𐌰𐌼 𐍂𐌰𐌸𐌾𐍉𐌽 𐍆𐍂𐌰𐌼 𐍆𐍂𐌿𐌼𐌰𐌹𐌽𐌹𐌸𐍉𐌼). 𐌹𐌽 𐍃𐌺𐌰𐍀𐌰 𐍆𐌻𐍉𐌳𐌿𐌲𐌰𐌼𐌼𐌰 𐌼𐌹𐌸 𐌷𐌴𐌹𐍄𐌰𐌼𐌹𐍄𐌰𐌸𐌿𐌼 𐌼𐌹𐌸 0 °C 𐌾𐌰𐌷 100 °C 𐌿𐌽𐌳𐌰𐍂 𐌸𐍂𐌿𐌺𐌴𐌹𐌽𐌰𐌹 𐌸𐍂𐍉𐌸𐌹𐌻𐌴𐌹𐌺𐌰𐌹 𐌹𐍃𐍄, 𐌾𐌰𐌷 𐍅𐌿𐌻𐌸𐍂𐌰𐌹𐍃 𐌹𐌽 𐌻𐌹𐌱𐌰𐌹𐌽𐌹𐌷𐌻𐌰𐌿𐍄𐌹𐌲𐌰𐍅𐌰𐌿𐍂𐌺𐌾𐌰𐌼 𐌻𐌹𐌱𐌰𐌹𐌽𐌹𐌻𐌴𐌹𐍃𐌴𐌹𐌻𐌴𐌹𐌺𐌰𐌹𐌼 𐌹𐍃𐍄. 𐌿𐌽𐌳𐌰𐍂 𐍆𐍂𐌹𐌿𐍃𐌰𐌽𐌳𐌹𐌽 𐍃𐍄𐌹𐌺𐌰 𐍆𐍂𐌰𐌼 0 °C 𐌹𐌽 𐍆𐌰𐍃𐍄𐌹𐌸𐌰𐍃𐌺𐌰𐍀𐌰 𐌹𐍃𐍄: 𐌴𐌹𐍃; 𐌿𐍆𐌰𐍂 𐍃𐌹𐌿𐌸𐌰𐌽𐌳𐌹𐌽 𐍃𐍄𐌹𐌺𐌰 𐍆𐍂𐌰𐌼 100 °C 𐌳𐌿 𐍃𐍄𐌰𐌿𐌼𐌰 𐌹𐌽𐌼𐌰𐌹𐌳𐌴𐌹𐌸 (𐌰𐍄 𐌸𐍂𐌿𐌺𐌴𐌹𐌽𐌰𐌹 𐍃𐍄𐌰𐌿𐌼𐌰𐌱𐌰𐌻𐌻𐌿𐌲𐌰𐌹 𐌸𐍂𐍉𐌸𐌹𐌻𐌴𐌹𐌺𐌰𐌹 𐍆𐍂𐌰𐌼 1 atm).

𐌸𐍂𐌴𐌹𐍃 𐍆𐌹𐌳𐌿𐍂𐌸𐌰𐌽𐍃 𐌿𐍆𐌰𐍂𐍃𐌹𐌿𐌽𐌰𐌹𐍃 𐌸𐌹𐌶𐍉𐍃 𐌰𐌹𐍂𐌸𐍉𐍃 𐌼𐌹𐌸 𐌼𐌰𐌽𐌰𐌲𐌴𐌹𐌽 𐌼𐌹𐌺𐌹𐌻𐌰𐌹 𐍆𐍂𐌰𐌼 𐍅𐌰𐍄𐌹𐌽 𐌲𐌰𐌸𐌰𐌺𐌹𐌳𐌰 𐌹𐍃𐍄, 𐌽𐌰𐌼𐌽𐌰𐌻𐌴𐌹𐌺𐍉 𐍆𐍂𐌰𐌼 𐌸𐌰𐌹𐌼 𐌷𐌰𐌱𐌰𐌼. 𐌷𐍂𐍉𐌶𐌴𐌹𐌽𐍃 𐌷𐌰𐌱𐌰𐍅𐌰𐍄𐌹𐌽𐍃 𐌹𐌿𐍀 𐌹𐌽 𐌻𐌿𐍆𐍄𐌿 𐌾𐌰𐌷 𐌰𐍆𐍄𐍂𐌰 𐌳𐌿 𐌳𐌰𐌹𐌻𐌰𐌹 𐌼𐌹𐌺𐌹𐌻𐌰𐌹 𐍅𐌹𐌸𐍂 𐌲𐌰𐍃𐌺𐌰𐍀𐌴𐌹𐌸. 𐌹𐍃𐍄𐌿𐌷 𐌰𐌿𐌺 𐍅𐌿𐌻𐌸𐍂𐌰𐌹𐍃 𐍆𐌰𐌿𐍂 𐌼𐌰𐍂𐌹𐍃𐌰𐌹𐍅𐌹𐌽𐍃, 𐌰𐍈𐍉𐍃, 𐌱𐍂𐍉𐌺𐌰𐌽𐍃, 𐍃𐌺𐌰𐌿𐍂𐌸𐌹𐌽𐍃, 𐌾.𐍃.𐍆.

𐍅𐌰𐍄𐍉 𐌷𐌰𐌿𐌱𐌹𐌳𐌰𐌳𐍂𐌰𐌲𐌺 𐍆𐌰𐌿𐍂 𐌳𐌹𐌿𐌶𐌰 𐌰𐌽𐌰 𐌸𐌹𐌶𐌰𐌹 𐍅𐌰𐌽𐌳𐍂𐌰𐍃𐍄𐌰𐌹𐍂𐌽𐍉𐌽 𐌹𐍃𐍄, 𐌸𐍉𐌴𐌹 𐌹𐍄𐌰 𐍈𐌰𐌶𐌹𐍂𐌿𐌷 𐌱𐌰𐌹𐌽𐌰𐌱𐌰 𐌰𐌹𐌸𐌸𐌰𐌿 𐌿𐌽𐌱𐌰𐌹𐌽𐌰𐌱𐌰 𐌲𐌹𐍄𐌰𐌽𐌳 𐌸𐌰𐌹𐍂𐌷 𐌼𐌰𐍄𐌹𐌽𐍃, 𐌰𐌺𐍂𐌰𐌽𐌰, 𐌲𐍂𐍉𐌽𐌹𐌸𐍉𐍃, 𐌾.𐍃.𐍆.

{{𐍆𐍂𐌿𐌼}}
{{commonscat|Water}}
[[𐌷𐌰𐌽𐍃𐌰:𐍅𐌰𐍄𐍉]]
