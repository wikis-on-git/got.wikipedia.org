
In razdawitandeinai, '''razdaleisei''' (fram «razda» jah «-leisei») raiga fram garaideinim gatimreinileikaim garaidjandam miþsateinai ufqide, qide jah waurde in razdai wistikundai ist. Sa bigrips jah du atlaiseinai swaleikaizo garaideino fairweisoþ jah sa akrs drunjuleisein, skapaleisein jah qidileisein, ufta fram biþiudeinileiseinai jah botaleikiþaleiseinai gagafulliþs, inlûkiþ.

Rodjans flauandans razdakinþais raiga garaideino gaïnnumidaizo, þozei razdaleisein izos ustaujiþ, haband. Maiziþa mikila þizo inliuhteino in þizai razdaleiseinai – du minnistamma in þinga fram aiþeirazdai hwis – nist gastaistaldana fram atlaiseinai aiþþau weiseinai miþwissai ak fram hausjandin rodjans aljans. Filu þizos arbaidais in barniskja airamma gatawida ist; sik razda seiþis in libainai laisjan þroþileiko wesein skeirizein inwalweiþ. Nunu razdaleisei inliuhteinos witiskos, þozei razdanut du grundau ligand, ist.
