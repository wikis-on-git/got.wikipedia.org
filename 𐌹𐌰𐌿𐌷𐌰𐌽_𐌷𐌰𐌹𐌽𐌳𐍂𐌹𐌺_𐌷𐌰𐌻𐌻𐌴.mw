[[𐍆𐌴𐌹𐌻𐌰:J H Gallee.jpg|thumb|𐌹𐌰𐌿𐌷𐌰𐌽 𐌷𐌰𐌹𐌽𐌳𐍂𐌹𐌺 𐌷𐌰𐌻𐌻𐌴]]

'''𐌹𐌰𐌿𐌷𐌰𐌽 𐌷𐌰𐌹𐌽𐌳𐍂𐌹𐌺 𐌷𐌰𐌻𐌻𐌴''' (𐌱𐌰𐌿𐍂𐌳𐌰𐌹𐌽, •𐌸• 𐍃𐌰𐌹𐍀𐍄𐌰𐌹𐌼𐌱𐌰𐌹𐍂 •𐌰𐍉𐌼𐌶•, •𐌲• 𐍆𐌰𐌹𐌱𐍂𐌿𐌰𐍂𐌴𐌹𐍃 •𐌰𐍁𐌷•) [[𐍅𐌰𐍃]] 𐌽𐌹𐌸𐍂𐌰𐌻𐌰𐌽𐌳𐌹𐍃𐌺𐍃 𐌲𐌰𐌹𐍂𐌼𐌰𐌽𐌹𐍃𐍄𐌿𐍃, 𐌰𐌲𐌲𐌹𐌻𐌹𐍃𐍄𐌿𐍃 𐌾𐌰𐌷 𐌽𐌹𐌸𐍂𐌰𐌻𐌰𐌽𐌳𐌰𐌻𐌴𐌹𐍃. 𐌹𐍃 𐍅𐌰𐍃 𐌳𐌿 𐌷𐌰𐌿𐌷𐌰𐌹 𐍃𐌺𐌰𐌿𐌻𐌰𐌹 𐌹𐌽 𐍅𐍄𐍂𐌰𐌹𐌷𐍄 𐌲𐌰𐍅𐌹𐌳𐌰𐌽𐍃 𐍃𐍅𐌰𐍃𐍅𐌴 𐌷𐌰𐌿𐌷𐌻𐌰𐌹𐍃𐌰𐍂𐌴𐌹𐍃 𐌹𐌽 𐍆𐌰𐌹𐍂𐌽𐌾𐌰𐌹 𐌲𐌰𐌹𐍂𐌼𐌰𐌽𐌹𐍃𐌺𐌰𐌹 𐌾𐌰𐌷 𐌲𐌰𐌻𐌴𐌹𐌺𐍉𐌽𐌳𐌴𐌹𐌽 𐍂𐌰𐌶𐌳𐌰𐌻𐌰𐌹𐍃𐌴𐌹𐌽𐌰𐌹.

==𐌻𐌹𐌱𐌰𐌹𐌽𐌹𐌼𐌴𐌻𐌴𐌹𐌽𐍃==

𐌹𐌰𐌿𐌷𐌰𐌿𐌽 𐌷𐌰𐌹𐌽𐌳𐍂𐌹𐌺 𐌷𐌰𐌻𐌻𐌴 •𐌸• 𐍃𐌰𐌹𐍀𐍄𐌰𐌹𐌼𐌱𐌰𐌹𐍂 •𐌰𐍉𐌼𐌶• 𐌲𐌰𐌱𐌰𐌿𐍂𐌰𐌽𐍃 𐍅𐌰𐍃 𐌹𐌽 𐌱𐌰𐌿𐍂𐌳𐌰𐌹𐌽 𐍃𐍅𐌰 𐍃𐌿𐌽𐌿𐍃 𐌹𐌰𐌿𐌷𐌰𐌽𐌽𐌹𐍃 𐌷𐌰𐌹𐍂𐌼𐌰𐌽𐌰𐌿𐍃 𐌷𐌰𐌻𐌻𐌴𐌽𐍃 𐌾𐌰𐌷 𐌽𐌴𐌻𐍄𐌴𐌹𐌰𐌹 𐌱𐌰𐌽 𐌰𐌿𐌻𐍃𐍄𐍃. 𐌹𐍃 𐌲𐌰𐍃𐌿𐌻𐌴𐌹𐌽𐌹𐌻𐌰𐌹𐍃𐌴𐌹𐌽 𐌹𐌽 𐍅𐌴𐌹𐌷𐌰𐍃𐌺𐌰𐌿𐌻𐌰𐌹 𐍃𐌴𐌹𐌽𐌰𐌹 𐌾𐌰𐌷 𐌰𐍆𐌰𐍂 𐌸𐌰𐍄𐌰 𐌹𐌽 𐍃𐌺𐌰𐌿𐌻𐌰 𐌳𐌿 𐌼𐌰𐌽𐍅𐌾𐌰𐌽 𐌷𐌰𐌿𐌷𐌰𐌹 𐍃𐌺𐌰𐌿𐌻𐌰𐌹 𐌹𐌽 𐌶𐌰𐌹𐍅𐍄𐍆𐌰𐌹𐌽 𐌹𐌳𐌳𐌾𐌰. 𐌰𐍆𐌰𐍂 𐌸𐌰𐍄𐌰 𐌹𐍃 𐌽𐌹𐌿𐌽𐍄𐌰𐌹𐌷𐌿𐌽 𐍅𐌹𐌽𐍄𐍂𐌿𐍃 𐍅𐌹𐍃𐌰𐌽𐌳𐍃 𐌹𐌽 𐌱𐍉𐌺𐌰𐌳𐌰𐌹𐌻𐌰𐌹 𐌷𐌰𐌿𐌷𐌰𐌹𐌶𐍉𐍃 𐍃𐌺𐌰𐌿𐌻𐍉𐍃 𐌹𐌽 𐌻𐌿𐌲𐌳𐌹𐌽𐌿𐌼 𐌰𐌽𐌰𐌼𐌴𐌻𐌹𐌳𐌰. 𐌹𐌽 •𐌰𐍉𐌿𐌲• 𐌹𐍃 𐌿𐍆 𐌼𐌰𐍄𐌷𐌹𐌰𐍃 𐌳𐌰𐌹 𐌱𐍂𐌴𐌹𐍃 𐍆𐌰𐌿𐍂𐌰𐌹𐌳𐌳𐌾𐌰 𐌼𐌹𐌸 𐍃𐍉𐌺𐌴𐌹𐌽𐌹𐌼𐌴𐌻𐌴𐌹𐌽𐌰𐌹 𐌲𐌰𐌷𐌰𐌹𐍄𐌰𐌹𐌽𐌰𐌹 ''De dramatische vertoningen in de middeleeuwen.''.

𐌹𐌽 •𐌰𐍉𐌿𐌱• 𐌹𐍃 𐍅𐌰𐍂𐌸 𐌻𐌰𐌹𐍃𐌰𐍂𐌴𐌹𐍃 𐌽𐌹𐌸𐍂𐌰𐌻𐌰𐌽𐌳𐌹𐍃𐌺𐌰𐌹𐌶𐍉𐍃 𐍂𐌰𐌶𐌳𐌰- 𐌾𐌰𐌷 𐌱𐍉𐌺𐌰𐌻𐌴𐌹𐍃𐌴𐌹𐌽𐍃 𐌰𐌽𐌰 𐍃𐌺𐌰𐌿𐌻𐌰𐌹 𐌳𐌿 𐌼𐌰𐌽𐍅𐌾𐌰𐌽 𐌷𐌰𐌿𐌷𐌰𐌹 𐍃𐌺𐌰𐌿𐌻𐌰𐌹 𐌾𐌰𐌷 𐍃𐌺𐌰𐌿𐌻𐌰𐌹 𐌷𐌰𐌿𐌷𐌹𐌶𐌰𐌹𐌼 𐌱𐌰𐌿𐍂𐌲𐌾𐌰𐌼 𐌹𐌽 𐌷𐌰𐍂𐌻𐌰𐌹𐌼. 𐌹𐌽 •𐌰𐍉𐌼𐌸• 𐌹𐍃 𐍅𐌰𐍂𐌸 𐌻𐌰𐌹𐍃𐌰𐍂𐌴𐌹𐍃 𐌰𐌽𐌰 𐍃𐌺𐌰𐌿𐌻𐌰𐌹 𐌳𐌿 𐌼𐌰𐌽𐍅𐌾𐌰𐌽 𐌷𐌰𐌿𐌷𐌰𐌹 𐍃𐌺𐌰𐌿𐌻𐌰𐌹 𐌹𐌽 𐍅𐍄𐍂𐌰𐌹𐌷𐍄. 𐍄𐍅𐌰 𐌾𐌴𐍂𐌰 𐌱𐌹𐌸𐌴 𐌹𐍃 𐌷𐌰𐌹𐍄𐌰𐌳𐌰 𐍅𐌰𐍂𐌸 𐌻𐌰𐌹𐍃𐌰𐍂𐌴𐌹𐍃 𐌰𐌽𐌰 𐌷𐌰𐌿𐌷𐌰𐌹 𐍃𐌺𐌰𐌿𐌻𐌰𐌹 𐌹𐌽 𐍅𐍄𐍂𐌰𐌹𐌷𐍄. 𐌹𐌽 •𐌰𐍉𐍀𐌱• 𐌹𐍃 𐌷𐌰𐌿𐌷𐌻𐌰𐌹𐍃𐌰𐍂𐌴𐌹𐍃 𐌹𐌽 𐍆𐌰𐌹𐍂𐌽𐌾𐌰𐌹 𐌲𐌰𐌹𐍂𐌼𐌰𐌽𐌹𐍃𐌺𐌰𐌹 𐌾𐌰𐌷 𐌲𐌰𐌻𐌴𐌹𐌺𐍉𐌽𐌳𐌴𐌹𐌽 𐍂𐌰𐌶𐌳𐌰𐌻𐌰𐌹𐍃𐌴𐌹𐌽𐌰𐌹 𐌷𐌰𐌹𐍄𐌰𐌳𐌰 𐍅𐌰𐍂𐌸 𐌼𐌹𐌸 𐌻𐌰𐌹𐍃𐌴𐌹𐌽𐌹𐍅𐌰𐌿𐍂𐍃𐍄𐍅𐌰: ''Het Gotisch, de beginselen van het Sanskriet, de beginselen der vergelijkende Indo-Germaansche taalwetenschap in het algemeen en der Germaansche in het bijzonder, het Angelsaksisch en het Middel-Hoogduitsch'' (𐌲𐌿𐍄𐌹𐍃𐌺𐌰 𐍂𐌰𐌶𐌳𐌰, 𐌲𐌰𐍃𐌿𐌻𐌴𐌹𐌽𐍉𐍃 𐍃𐌰𐌽𐍃𐌺𐍂𐌴𐌹𐍄𐍃, 𐌲𐌰𐍃𐌿𐌻𐌴𐌹𐌽𐍉𐍃 𐌲𐌰𐌻𐌴𐌹𐌺𐍉𐌽𐌳𐌴𐌹𐌽𐍃 𐌹𐌽𐌳𐌿-𐌲𐌰𐌹𐍂𐌼𐌰𐌽𐌹𐍃𐌺𐌰𐌹𐌶𐍉𐍃 𐍂𐌰𐌶𐌳𐌰𐌻𐌴𐌹𐍃𐌴𐌹𐌽𐍃 𐌾𐌰𐌷 𐌿𐍃𐍃𐌹𐌽𐌳𐍉 𐌲𐌰𐌹𐍂𐌼𐌰𐌽𐌹𐍃𐌺𐌰𐌹𐌶𐍉𐍃, 𐌰𐌲𐌲𐌹𐌻𐌰𐍃𐌰𐌷𐍃𐌹𐍃𐌺𐌰 𐍂𐌰𐌶𐌳𐌰 𐌾𐌰𐌷 𐌼𐌹𐌳𐌿𐌼𐌰𐌷𐌰𐌿𐌷𐌰 𐌲𐌰𐌹𐍂𐌼𐌰𐌹𐍃𐌺𐌰 𐍂𐌰𐌶𐌳𐌰). 𐌹𐍃 𐌹𐌽 𐌸𐌰𐌼𐌼𐌰 𐍃𐌰𐌼𐌹𐌽 𐌾𐌴𐍂𐌰 𐌰𐌽𐌳𐌽𐌰𐌼 𐌰𐌽𐌳𐌱𐌰𐌷𐍄𐌹 𐌼𐌹𐌸 𐍅𐌰𐌿𐍂𐌳𐌰: De invloed van de taalstudie op het gebied der letteren en der mythologie. 𐌹𐌽 •𐌰𐍉𐍁𐌱• 𐌲𐌰𐍃𐌿𐌻𐌴𐌹𐌽𐍉𐍃 𐍃𐌰𐌽𐍃𐌺𐍂𐌴𐌹𐍄𐍃 𐌿𐍃𐌽𐌹𐌼𐌰𐌽𐌳𐌰 𐍅𐌰𐌿𐍂𐌸𐌿𐌽 𐌰𐍆 𐌻𐌰𐌹𐍃𐌴𐌹𐌽𐌹𐍅𐌰𐌿𐍂𐍃𐍄𐍅𐌰.

[[𐌷𐌰𐌽𐍃𐌰:𐌰𐌽𐌳𐍅𐌰𐌹𐍂𐌸𐌹]]
