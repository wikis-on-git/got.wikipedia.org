[[𐍆𐌴𐌹𐌻𐌰:Caesar augustus.jpg|thumbnail|left|𐌰𐌲𐌿𐍃𐍄𐌿𐍃]]
'''𐌲𐌰𐌹𐌿𐍃 𐌰𐌿𐌺𐍄𐌰𐍅𐌴𐌹𐌽𐍃''' (𐌲𐍉𐌸𐌴𐌹𐌽𐍃 𐌻𐌰𐍄𐌹𐌽𐌹𐍃𐌺𐍃: GAIVS•OCTAVIVS•CAESAR) 𐌱𐌹-𐌸𐌴 '''𐌰𐌿𐌲𐌿𐍃𐍄𐌿𐍃''' (𐌲𐍉𐌸𐌴𐌹𐌽𐍃 𐌻𐌰𐍄𐌹𐌽𐌹𐍃𐌺𐍃: IMPERATOR•CAEASAR•DIVI•F•AVGVSTVS) (𐌰𐍂𐍂𐌰𐌽𐌼𐌴𐌽𐍉𐌸𐍃 𐌺𐌲ʹ, 𐌾𐌲ʹ 𐍆𐍇 (AUC: 𐍇𐍁𐌰ʹ)-𐌰𐍃𐌰𐌽𐌼𐌴𐌽𐍉𐌸𐍃 𐌹𐌸ʹ, 𐌹𐌳ʹ 𐌰𐍇 (AUC: 𐍈𐌾𐌶ʹ) 𐍅𐌰𐍃 𐍂𐌿𐌼𐍉𐍃 𐍆𐍂𐌿𐌼𐌹𐍃𐍄𐌰 ''imperator'' (𐌺𐌰𐌹𐍃𐌰𐍂) 𐌾𐌰𐌷 𐌲𐌰𐍃𐌰𐍄𐌴𐌹𐍃 𐍂𐌿𐌼𐍉𐍃 𐍂𐌴𐌿𐌺𐌾𐌰. 𐍂𐌴𐌹𐌺𐌹𐌽𐍉𐌳𐌰 𐍆𐍂𐌰𐌼 𐌺𐌶ʹ 𐍆𐍇 𐌿𐌽𐍄𐌴 𐍃𐌴𐌹𐌽𐌰𐌽𐌰 𐌳𐌰𐌿𐌸𐌿 𐌹𐌽 𐌹𐌳ʹ 𐌰𐍇. 𐌲𐌰𐌱𐌰𐌿𐍂 𐌲𐌰𐌹𐌿𐍃 𐌰𐌿𐌺𐍄𐌰𐍅𐌴𐌹𐌽𐍃 (''𐌲𐌰𐌹𐌿𐍃 𐍉𐌺𐍄𐌰𐍅𐌹𐌿𐍃'') 𐌹𐌽𐌽𐌰 𐌲𐌰𐌱𐌹𐌲𐌹𐌽 𐍂𐌿𐌼𐍉𐌽𐌹𐌽 𐍀𐌻𐌴𐌱𐌰𐌽𐌹𐌽? 𐍆𐌰𐌳𐍂𐌴𐌹𐌽𐍃 𐌰𐌿𐌺𐍄𐌰𐍅𐌾𐌰 (''Octavii'' 𐌰𐌹𐌸𐌸𐌰𐌿 ''gens Octavia''). 𐌰𐍆𐌰𐍂 𐌼𐌰𐌿𐍂𐌸𐍂 𐌾𐌿𐌻𐌴𐌹𐍃 𐌺𐌰𐌹𐍃𐌰𐍂𐌹𐍃 𐌹𐌽 𐌼𐌳ʹ 𐍆𐍇, 𐌳𐌹𐌰𐌸𐌴𐌹𐌺𐌹 𐌺𐌰𐌹𐍃𐌰𐍂𐌹𐍃 𐌽𐌰𐌼𐌹𐌸𐍃 𐌰𐌿𐌺𐍄𐌰𐍅𐌴𐌹𐌽𐍃 𐍃𐍅𐌰 𐌹𐍃 𐌲𐌰𐌳𐌴𐌳𐌰𐌽𐍃 𐍃𐌿𐌽𐌿𐍃 𐌾𐌰𐌷 𐌰𐍂𐌱𐌾𐌰. 𐌼𐌹𐌸 𐌼𐌰𐍂𐌺𐌰𐌿 𐌰𐌽𐍄𐍉𐌽𐌾𐌰 𐌾𐌰𐌷 𐌼𐌰𐍂𐌺𐌰𐌿 𐌻𐌴𐍀𐌹𐌳𐌰𐌿, 𐌹𐍃 𐌲𐌰𐍃𐌺𐌰𐍀𐌹𐌳𐌰 𐌰𐌽𐌸𐌰𐍂𐌰 𐌷𐌰𐌽𐍃𐌰𐌸𐍂𐌹𐌳𐌾𐌹𐌽𐍃 𐌱𐌻𐌰𐌿𐌸𐌾𐌰𐌽 𐌱𐌰𐌽𐌰𐌽𐍃 𐌺𐌰𐌹𐍃𐌰𐍂𐌹𐍃.

𐌰𐍆𐌰𐍂 𐌱𐌰𐌳𐍅𐌰 𐍆𐌹𐌻𐌹𐍀𐍀𐌾𐌰, 𐌷𐌰𐌽𐍃𐌰𐌸𐍂𐌹𐌳𐌾𐌹𐌽𐍃 𐌳𐌰𐌹𐌻𐌾𐌰𐌽𐌳 𐍂𐌿𐌼𐍉𐌽𐍉𐌽 𐌸𐌹𐌿𐌳𐌰𐍅𐌰𐌹𐌷𐍄 𐌷𐌹𐌽𐌳𐌰𐍂 𐌴𐌹𐍃 𐍃𐌹𐌻𐌱𐌰𐌽𐍃 𐍃𐍅𐌰 𐌷𐌰𐍂𐌾𐌹𐍃 𐌰𐌽𐌰𐌼𐌰𐌷𐍄𐌾𐌰𐌽𐍃. 𐌳𐌿𐌸𐌸𐌴 𐌺𐌹𐌽𐌳𐌴𐌹𐌽𐍃 𐌰𐌹𐌶𐌰𐍃𐍉𐌺𐌴𐌹𐌽𐍃, 𐌻𐌴𐍀𐌹𐌳𐌿𐍃 𐍅𐌰𐍃 𐌹𐌽𐌽𐌰 𐌴𐌺𐍃𐌰𐌿𐍂𐌾𐌰 𐌾𐌰𐌷 𐌰𐌽𐍄𐍉𐌽𐌴𐌹𐍃 𐍃𐌹𐍃 𐍃𐌹𐌻𐌱𐌹𐌽 𐌿𐍃-𐌵𐌹𐌼𐌰𐌽𐌳 𐌰𐍆𐌰𐍂 𐌱𐌰𐌳𐍅𐌰 𐌰𐌺𐍄𐌹𐍉𐌽𐌹𐍃 𐌹𐌽 𐌻𐌰ʹ 𐍆𐍇, 𐌱𐌹-𐌻𐌴𐌹𐌸𐌰𐌽𐍃 𐌰𐌿𐌺𐍄𐌰𐍅𐌴𐌹𐌽𐍃 𐍃𐍅𐌴 𐌰𐌹𐌽𐌰𐌷𐍉𐌽𐍃 𐌺𐌹𐌽𐌳𐌹𐌽𐍃. 𐌹𐍃 𐍅𐌰𐍃 𐌲𐍉𐌸𐍃 𐌺𐌰𐌹𐍃𐌰𐍂, 𐌱𐌻𐍉𐍄𐌰𐌽𐍃 𐍃𐍅𐌴 𐌲𐌿𐌸 𐌱𐌹 𐌾𐌰𐌷 𐍆𐌰𐌹𐍂𐌽𐌹𐌼 𐌾𐌰𐌷 𐌰𐌹𐍂𐌹𐌶𐌰𐌹𐌼 𐍂𐌿𐌼𐍉𐌽𐌰𐌹𐌼 𐌷𐌰𐌹𐌸𐌽𐍉𐌼. 𐌰𐌲𐌿𐍃𐍄𐌿𐍃 𐌲𐌰𐍃𐌰𐍄𐌹𐌳𐌰 𐌷𐌹𐍅𐌹 𐍆𐍂𐌴𐌹𐍃𐌹𐍃 𐌸𐌹𐌿𐌳𐌰𐍅𐌰𐌹𐌷𐍄𐍃, 𐍂𐌰𐌲𐌹𐌽𐌴𐌹𐌽𐍃 𐌼𐌰𐌷𐍄𐍃 𐌹𐌽 𐌸𐌹𐌿𐌳𐌰𐍅𐌰𐌹𐌷𐍄𐍃𐍄𐌰𐌸𐍃, 𐍂𐌿𐌼𐍉𐌽𐍉 𐌴𐌹𐍂𐌹𐌽𐍉𐌳𐌴𐌹𐌺𐌹𐍃𐍉𐌽𐍃, 𐌾𐌰𐌷 𐌲𐌰𐌵𐌿𐌼𐌸𐌰𐌽𐍃, 𐌾𐌰𐌷 𐌽𐌰𐌿𐌷-𐌸𐌰𐌽𐌿𐌸 𐌰𐌹𐌽𐍃 𐌼𐌰𐌽𐌽𐌰 𐍅𐌰𐍃 𐌺𐌹𐌽𐌳𐌹𐌽𐍃 𐌿𐍆𐌰𐍂 𐌸𐌹𐌿𐌳𐌰𐍅𐌰𐌹𐌷𐍄𐍃. 𐌹𐍃 ''Princeps'' (𐍆𐍂𐌿𐌼𐌹𐍃𐍄𐍃 𐌷𐌹𐌽𐌳𐌰𐍂 𐌹𐌱𐌽𐌰-𐌻𐌴𐌹𐌺𐌾𐌰𐌹) 𐌾𐌰𐌷 𐌰𐍆𐍄𐍂𐌰-𐍃𐍄𐌹𐌿𐍂𐌹𐌸𐍃 𐌲𐌰-𐍃𐌰𐍄𐌴𐌹𐌽𐍃-𐌱𐍉𐌺𐌰 𐍃𐍅𐌰 ''Principatus Romanus'' 𐌻𐌰𐌹𐍃𐍄𐌰𐌽𐍃-𐍃𐍄𐌰𐌹𐌽𐍃 𐍂𐌿𐌼𐍉𐌽𐍃 𐍂𐌴𐌹𐌺𐌾𐌰.

𐌰𐌲𐌿𐍃𐍄𐌿𐍃 𐌼𐌹𐌸 𐍃𐌴𐌹𐌽𐌰𐌹 𐌵𐌹𐍃𐍃𐌰 ''"reddidī, cōnfēcī, aedificāvī, dedī"'' (𐌲𐌰𐍃𐌰𐍄𐌹𐌳𐌰, 𐌿𐍃𐍆𐌿𐌻𐌻𐌹𐌳𐌰, 𐍄𐌹𐌼𐍂𐌹𐌳𐌰, 𐌲𐌰𐍆) 𐌰𐍆𐍄𐍂𐌰𐍄𐌹𐌼𐍂𐌹𐌸𐍃 𐍂𐌿𐌼𐌰. 𐍃𐍄𐌹𐌿𐍂𐌹𐌳𐌰 ''Pax Romana'' (𐍂𐌿𐌼𐍉𐌽𐍃 𐍆𐍂𐌹𐌸𐌿𐍃), 𐌸𐌰𐍄𐌰 𐌰𐌽𐌳𐍃𐍄𐌰𐌽𐌳𐌰𐌽𐍃 𐍆𐍂𐌰𐌼 𐌾𐌴𐍂𐌰 𐌺𐌶ʹ 𐍆𐍇 𐌳𐌿 𐍂𐍀ʹ 𐌰𐍇 (𐍈𐌺𐌶ʹ-𐍊𐌻𐌲ʹ AUC), 𐍃𐌵ʹ. 𐌰𐌲𐌿𐍃𐍄𐌿𐍃 𐍃𐍄𐌹𐌿𐍂𐌹𐌳𐌰 𐍅𐌰𐌻𐌳𐌿𐍆𐌽𐌹 𐌾𐌰𐌷 𐍆𐍉𐌽-𐌷𐌰𐌹𐍆𐍃𐍄𐌾𐌰 𐌼𐌰𐌷𐍄𐌹𐌽𐍃 𐌹𐌽 𐍂𐌿𐌼𐌰𐌹. 𐌿𐌽𐌳-𐌸𐌰𐍄𐌴 𐌺𐌰𐌹𐍃𐌰𐍂, 𐌹𐍃 𐌱𐌻𐌰𐌿𐌸𐌹𐌳𐌰 𐌰𐌹𐌲𐍅𐍀𐍄𐌿𐍃, 𐌳𐌰𐌻𐌼𐌰𐍄𐌾𐌰, 𐍀𐌰𐌽𐌽𐍉𐌽𐌾𐌰, 𐌽𐌰𐌿𐍂𐌹𐌺𐍉𐌽, 𐌰𐍆𐍂𐌹𐌺𐌰, 𐌸𐌹𐌿𐌳𐌹𐍃𐌺𐌰𐌻𐌰𐌽𐌳, 𐌷𐌴𐌹𐍃𐍀𐌰𐌽𐌾𐌰, 𐌾𐌰𐌷 𐍂𐌰𐌹𐍄𐌾𐌰. 𐌰𐌲𐌿𐍃𐍄𐌿𐍃 𐌳𐌰𐌿 𐌰𐍄 𐌰𐌻𐌳𐍃 𐌰𐍆 𐍀𐌵ʹ 𐌰𐌽𐌰 𐌰𐍃𐌰𐌽𐌼𐌴𐌽𐍉𐌸 𐌹𐌸ʹ, 𐌹𐌳ʹ 𐌰𐍇. 𐌹𐍃 𐌲𐌰𐍆𐌹𐌻𐌷𐌰𐌽𐍃 𐌹𐌽𐌽𐌰 𐌷𐌻𐌰𐌹𐍅𐌰𐌲𐌰𐍄𐌹𐌼𐍂𐌾𐍉 𐌰𐌲𐌿𐍃𐍄𐌰𐌿𐍃, 𐌹𐌸 𐌹𐌽 𐍅𐌹ʹ (͵𐌰𐍂𐌾𐌲ʹ AUC), 𐌲𐌿𐍄𐌰𐌽𐍃 𐌰𐌻𐌰𐍂𐌴𐌹𐌺𐌹𐍃 𐍃𐍄𐌰𐌻 𐌺𐌰𐍃𐌰 𐌾𐌰𐌷 𐍃𐍄𐍂𐌰𐌿𐌹𐌳𐌴𐌳𐌿𐌽 𐌰𐌶𐌲𐍉𐌽𐍃, 𐌽𐌹 𐍆𐍂𐌰𐌵𐌹𐍃𐍄𐌾𐌰𐌽𐌳𐌰 𐌲𐌰𐍄𐌹𐌼𐍂𐌴𐌹𐌽.

==𐌻𐌹𐌱𐌰𐌹𐌽𐍃==
63-43 𐍆𐍇
𐍆𐌰𐌳𐍂𐌴𐌹𐌽𐍃 𐌰𐌲𐌿𐍃𐍄𐌰𐌿𐍃 𐍅𐌰𐍃 𐍆𐍂𐌰𐌼 𐍅𐌴𐌻𐌻𐌴𐍄𐍂𐌹 (''Velitrae''), 𐌺𐌴ʹ 𐍂𐌰𐍃𐍄𐍉𐍃 𐍆𐍂𐌰𐌼 𐍂𐌿𐌼𐌰𐌹. 𐌲𐌰𐌱𐌰𐌿𐍂 𐌰𐍄 𐌰𐌿𐌷𐍃𐌰 𐌷𐌰𐌿𐌱𐌹𐌸, 𐌻𐌴𐌹𐍄𐌹𐌻𐍃 𐍃𐍅𐌴𐍃 𐌰𐌽𐌰 𐍀𐌰𐌻𐌰𐍄𐌴𐌹𐌽𐍃 𐌷𐌻𐌰𐌹𐌽𐍃 𐌽𐌴𐍈𐌰 𐍂𐌿𐌼𐍉𐌽𐍃 𐌰𐌿𐍂𐍄𐌹-𐌲𐌰𐍂𐌳𐍃, 𐌹𐍃 𐌱𐌰𐌿𐍂𐌸𐍃 𐌽𐌰𐌼𐍉 𐍅𐌰𐍃 '''𐌲𐌰𐌹𐌿𐍃 𐌰𐌿𐌺𐍄𐌰𐍅𐌹𐌿𐍃 𐌸𐌰𐌿𐍂𐌹𐌽𐌿𐍃'''.  𐍃𐌰𐌷 𐍅𐌰𐍃 𐌰𐌿𐍆𐍄𐍉 𐌳𐌿𐌸𐌸𐌴 𐌹𐍃 𐍃𐌹𐌲𐌹𐍃 𐍆𐌰𐌳𐍂𐍃 𐌰𐍄 𐌸𐌰𐌿𐍂𐌾𐍉 (''Thurii'', ''Θούριοι'', 𐍃𐍅𐌰𐌷 ''Thurium'' 𐌱𐌹 𐌻𐌰𐍄𐌹𐌽𐌹𐍃𐌺𐍃 𐍃𐌺𐌰𐌻𐌳𐌰 𐌾𐌰𐌷 ''Θούριον'' 𐌹𐌽 𐍀𐍄𐍉𐌻𐌴𐌼𐌴𐌹𐍃, 𐌹𐌶𐌴 𐌲𐌿𐍄𐌹𐍃𐌺𐌰 𐌰𐌽𐌳-𐌽𐌹𐌼𐌹𐌸 "𐌸𐌰𐌿𐍂𐌹𐍉𐌽") 𐍈𐌰𐌽 𐌱𐌻𐌰𐌿𐌸𐌹𐌳𐌰 𐌱𐌰𐌽𐌳𐌹 𐌸𐌹𐍅𐌴. 𐌰𐌲𐌿𐍃𐍄𐌿𐍃 𐍅𐌰𐍃 𐌷𐌰𐍆𐌾𐌰𐌽𐌳𐍃 𐍅𐌴𐌻𐌻𐌴𐍄𐍂𐌰𐌹.

{| class="wikitable"
|-
| '''𐌲𐌰𐌱𐌰𐌿𐍂𐌰𐌽𐍃''' || 𐌰𐍂𐍂𐌰𐌽𐌼𐌴𐌽𐍉𐌸𐍃 𐌺𐌲ʹ, 𐌾𐌲ʹ 𐍆.𐍇. (AUC: 𐍇𐍁𐌰ʹ) 𐍂𐌿𐌼𐌰, 𐍂𐌿𐌼𐍉𐌽𐍃 𐌸𐌹𐌿𐌳𐌰𐍅𐌰𐌹𐌷𐍄𐍃
|-
| '''𐌳𐌹𐍅𐌰𐌽𐍃''' || 𐌰𐍃𐌰𐌽𐌼𐌴𐌽𐍉𐌸𐍃 𐌹𐌸ʹ, 𐌹𐌳ʹ 𐌰.𐍇. (AUC: 𐍈𐌾𐌶ʹ) 𐌽𐌿𐌻𐌰, 𐌹𐍄𐌰𐌻𐌾𐌰, 𐍂𐌿𐌼𐍉𐌽𐍃 𐍂𐌴𐌹𐌺𐌹 (𐍀𐌵ʹ 𐌾𐌴𐍂𐌰 𐌰𐌻𐌳𐍃)
|-
| '''𐌺𐌹𐌽𐌳𐌹𐌽𐍃''' || 𐌰𐍆𐍄𐌿𐌼𐌰 𐌾𐌹𐌿𐌻𐌴𐌹𐍃 𐌹𐌵ʹ, 𐌺𐌶ʹ 𐍆.𐍇. (AUC: 𐍈𐌺𐌶ʹ)-𐌰𐍃𐌰𐌽𐌼𐌴𐌽𐍉𐌸𐍃 𐌹𐌸ʹ, 𐌹𐌳ʹ 𐌰𐍇 (AUC: 𐍈𐌾𐌶ʹ) (𐌼𐌰ʹ jera)
|-
| '''𐌵𐌴𐌽𐌴𐌹𐍃''' || 𐌺𐌻𐍉𐌳𐌾𐌰 𐍀𐌿𐌻𐌺𐍂𐌰 (''Clodia Pulchra'') (𐌽𐌱ʹ–𐌽ʹ 𐍆.𐍇.) (𐍈𐌹𐌱ʹ-𐍈𐌹𐌳ʹ AUC), 𐍃𐌺𐍂𐌹𐌱𐍉𐌽𐌹𐌰 (''Scribonia'') (𐌽ʹ–𐌻𐌷ʹ 𐍆.𐍇.) (𐍈𐌹𐌳ʹ-𐍈𐌹𐌵ʹ AUC) 𐌻𐌹𐌱𐌾𐌰 𐌳𐍂𐌿𐍃𐌹𐌻𐌻𐌰 (''Livia Drusilla'') (𐌻𐌶ʹ 𐍆.𐍇.–𐌹𐌳ʹ 𐌰.𐍇.) (𐍈𐌹𐌶ʹ-𐍈𐌹𐌾𐌶ʹ AUC)
|-
| '''𐌱𐌰𐍂𐌽𐌰''' || 𐌾𐌿𐌻𐌾𐌰 𐌰𐌻𐌸𐌹𐌶𐌰 (IVLIA•AVGVSTI•FILIA) (𐌰𐌹𐌽𐌰-𐌱𐌰𐌿𐍂 𐌱𐌰𐍂𐌽 𐌰𐌲𐌿𐍃𐍄𐌰𐌿𐍃) (𐌻ʹ 𐍅𐌹𐌽𐌼𐌴𐌽𐍀𐌸𐍃 𐌻𐌸ʹ 𐍆𐍇 – 𐍃𐍀𐌴𐌸𐍃 𐌰𐍇 𐌹𐌳ʹ) (𐍈𐌹𐌲ʹ-𐍃𐍀𐌴𐌸𐍃 𐍈𐌹𐌾𐌶ʹ AUC), (𐌰𐌻𐌻 𐌰𐌻𐌾𐌹𐍃 𐍆𐍂𐌰𐍃𐍄𐌹-𐍃𐌹𐌱𐌹𐌸𐍃) 𐌲𐌰𐌹𐌿𐍃 𐌺𐌰𐌹𐍃𐌰𐍂 (GAIVS•CAESAR) (𐌺ʹ 𐍆𐍇 – 𐌺𐌰ʹ 𐍆𐌰𐌽𐌹𐌼𐌴𐌽𐍉𐌸𐍃 𐌰𐍇 𐌳ʹ) (𐍈𐌻𐌳ʹ-𐍈𐌽𐌶ʹ AUC), 𐌻𐌿𐌺𐌹𐌿𐍃 𐌺𐌰𐌹𐍃𐌰𐍂 (LVCIVS•CAESAR) (𐌹𐌶ʹ 𐍆𐍇-𐌺ʹ 𐌰𐍃𐌰𐌽𐌼𐌴𐌽𐍉𐌸𐍃 𐌰𐍇 𐌱ʹ) (𐍈𐌻𐌶ʹ-𐍈𐌽𐌴ʹ AUC), 𐌰𐌲𐍂𐌹𐍀𐍀𐌰 𐍀𐍉𐍃𐍄𐌿𐌼𐌿𐍃 (AGRIPPA•POSTVMVS) (𐌾𐌰𐍂𐌼𐌼𐌴𐌽𐍉𐌸𐍃 𐌺𐌵ʹ, 𐌹𐌱ʹ 𐍆𐍇-𐌰𐍃𐌰𐌽𐌼𐌴𐌽𐍉𐌸𐍃 𐌺ʹ, 𐌹𐌳ʹ 𐌰𐍇) (𐍈𐌼𐌱ʹ-𐍈𐌹𐌾𐌶ʹ AUC) 𐌾𐌰𐌷 𐍄𐌹𐌱𐌰𐍂𐌹𐌿𐍃 (TIBERIVS•CAESAR•DIVI•AVGVSTI•FILIVS•AVGVSTVS) (𐌹𐌵ʹ 𐍆𐍂𐌿𐌼𐌰-𐌾𐌹𐌿𐌻𐌴𐌹𐍃 𐌼𐌱ʹ 𐍆𐍇-𐌹𐌵ʹ 𐌰𐌿𐍃𐍄𐍂𐌰𐌼𐌴𐌽𐍉𐌸𐍃 𐌻𐌶ʹ 𐌰𐍇) (𐍈𐌹𐌱ʹ-𐍈𐍁ʹ AUC)    
|-
| '''𐍆𐌿𐌻𐌻𐍃 𐌽𐌰𐌼𐍉''' || 𐌺𐌰𐌹𐍃𐌰𐍂 𐌲𐌿𐌸𐌰 𐍃. 𐌲𐌰𐌹𐌿𐍃 𐌾𐌿𐌻𐌴𐌹𐍃 𐌺𐌰𐌹𐍃𐌰𐍂 𐌰𐌲𐌿𐍃𐍄𐌿𐍃 (IMPERATOR•CAESAR•DIVI•F•GAIVS•IVLIVS•CAESAR•AVGVSTVS)
|- 
| '''𐍀𐍂𐍉𐌺𐌰𐍄𐍉𐌺𐌿𐍃''' || 𐌲𐌰𐌹𐌿𐍃 𐌾𐌿𐌻𐌴𐌹𐍃 𐌺𐌰𐌹𐍃𐌰𐍂 (GAIVS•IVLIVS•CAESAR 𐌰𐌸𐌸𐌰𐌿 DIVVS•IVLIVS)
|-
| '''𐌳𐌹𐌰𐌳𐍉𐌺𐌿𐍃''' || 𐍄𐌹𐌱𐌰𐍂𐌹𐌿𐍃 𐌺𐌰𐌹𐍃𐌰𐍂 𐌲𐌿𐌸𐌰 𐍃𐌿𐌽𐌿𐍃 𐌰𐌲𐌿𐍃𐍄𐌿𐍃 (TIBERIVS•CAESAR•DIVI•FILIVS•AVGVSTVS)
|-
| '''𐌲𐌰-𐍆𐌹𐌻𐌷''' || 𐌷𐌻𐌰𐌹𐍅-𐌲𐌰𐍄𐌹𐌼𐍂𐌾𐍉 𐌰𐌲𐌿𐍃𐍄𐌰𐌿𐍃 (''Augusti Mausoleum'')
|-
| '''𐌲𐌰-𐌻𐌰𐌿𐌱𐌴𐌹𐌽𐍃''' || 𐍂𐌿𐌼𐍉𐌽𐍃 𐌷𐌰𐌹𐌸𐌽𐌰𐌳𐍉𐌼𐍃
|}  

 

 

[[Category: 𐍂𐌿𐌼𐍉𐌽𐌴𐌹𐍃]]
[[Category: 𐌻𐌹𐍃𐍄𐌰 𐍃𐌴𐌹𐌳𐍉 𐌸𐍉𐌶𐌴𐌹 𐌰𐌻𐌻𐍉𐍃 𐍅𐌹𐌺𐌹𐍀𐌰𐌹𐌳𐌾𐍉𐍃 𐍃𐌺𐌿𐌻𐌿𐌽 𐌷𐌰𐌱𐌰𐌽]]
