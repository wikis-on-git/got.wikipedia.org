[[𐍆𐌴𐌹𐌻𐌰:Cefalù Pantocrator retouched.jpg|thumb|𐍇𐍂𐌹𐍃𐍄𐌿𐍃 𐍀𐌰𐌽𐍄𐌰𐌿𐌺𐍂𐌰𐌹𐍄𐍉𐍂 (1130)]]
'''𐌹𐌴𐍃𐌿𐍃 𐍇𐍂𐌹𐍃𐍄𐌿𐍃''' (𐌺𐍂𐌴𐌺𐌰: Ιησους Χριστος), 𐌰𐌹𐌸𐌸𐌰𐌿 '''𐌹𐌴𐍃𐌿𐍃 𐌽𐌰𐌶𐌰𐍂𐌰𐌹𐌸''' (𐌺𐍂𐌴𐌺𐌰: Ιησούς από Ναζαρέτ) 𐍅𐌰𐍃 𐌹𐌿𐌳𐌰𐌹𐍅𐌹𐍃𐌺𐌰 𐌼𐌴𐍂𐌾𐌰𐌽𐌳𐍃 𐍆𐍂𐌿𐌼𐌹𐍃𐍄𐌹𐍃 𐌾𐌴𐍂𐌰𐌷𐌿𐌽𐌳𐌹𐍃. 𐌹𐌽 𐍇𐍂𐌹𐍃𐍄𐍅𐌹𐍃𐌺𐌰𐌹 𐌲𐌰𐌻𐌰𐌿𐌱𐌴𐌹𐌽𐌰𐌹 𐌹𐍃𐍄 𐌹𐌴𐍃𐌿𐍃 [[𐌲𐌿𐌸 𐍃𐌰 𐍃𐌿𐌽𐌿𐍃]]. 𐌹𐌴𐍃𐌿𐍃 𐍅𐌰𐍃 𐌹𐌿𐌳𐌰𐌹𐌿𐍃 𐌿𐍃 [[𐌲𐌰𐌻𐌴𐌹𐌻𐌰𐌹𐌿𐍃|𐌲𐌰𐌻𐌴𐌹𐌻𐌰𐌹𐌰𐌿]] 𐌾𐌰𐌷 𐌳𐌰𐌿𐍀𐌹𐌸𐍃 𐍅𐌰𐍂𐌸 𐍆𐍂𐌰𐌼 𐌹𐍉𐌷𐌰𐌽𐌽𐌴. 𐌳𐌿𐌷𐌲𐌰𐌽𐌽 𐌸𐌰𐌽 𐍃𐍅𐌴𐌰 𐌻𐌰𐌹𐍃𐌴𐌹𐌽 𐌼𐌴𐍂𐌾𐌰𐌽. 𐌹𐌽𐌿𐌷 𐌸𐌹𐍃 𐌻𐌰𐍃 𐍃𐌹𐍀𐍉𐌽𐌾𐌰𐌽𐍃, 𐌸𐌰𐌽𐌶𐌴𐌹 𐌲𐌰𐌾𐌿𐌺𐍉𐌼 𐌻𐌰𐌹𐍃𐌹𐌳𐌰. 𐍆𐍂𐌰𐌷𐌿𐌽𐌸𐌰𐌽𐍃 𐍅𐌰𐍂𐌸 𐍆𐍂𐌰𐌼 𐌰𐌻𐌾𐌰𐌹𐌼 𐌹𐌿𐌳𐌰𐌹𐌹𐌼 𐌾𐌰𐌷 𐌿𐍃𐌷𐍂𐌰𐌼𐌹𐌸𐍃 𐍅𐌰𐍂𐌸 𐍆𐍂𐌰𐌼 [[𐍀𐌰𐌿𐌽𐍄𐌹𐌿𐍃 𐍀𐌴𐌹𐌻𐌰𐍄𐌿𐍃|𐍀𐌰𐌿𐌽𐍄𐌹𐌰𐌿 𐍀𐌴𐌹𐌻𐌰𐍄𐌰𐌿]], 𐍂𐌿𐌼𐍉𐌽𐌹𐍃𐌺𐌰𐌼𐌼𐌰 𐌺𐌹𐌽𐌳𐌹𐌽𐌰. 𐌰𐍆𐌰𐍂 𐌳𐌰𐌿𐌸𐌰𐌿𐍃, 𐍃𐌹𐍀𐍉𐌽𐌾𐍉𐍃 𐍃𐌴𐌹𐌽𐌰𐌹 𐌲𐌰𐌻𐌰𐌿𐌱𐌹𐌳𐌴𐌳𐌿𐌽 𐌴𐌹 𐌹𐌴𐍃𐌿𐍃 𐌿𐍃 𐌳𐌰𐌿𐌸𐌰𐌿𐍃 𐌿𐍂𐍂𐌰𐌹𐍃𐌹𐌳𐌰.

𐌹𐌽 𐍇𐍂𐌹𐍃𐍄𐍅𐌹𐍃𐌺𐌰𐌹 𐌲𐌰𐌻𐌰𐌿𐌱𐌴𐌹𐌽𐌰𐌹 𐌹𐌴𐍃𐌿𐍃 𐌲𐌰𐌱𐌰𐌿𐍂𐌰𐌽𐍃 𐍅𐌰𐍂𐌸 𐍆𐍂𐌰𐌼 𐌸𐌹𐌶𐌰𐌹 𐌼𐌰𐌲𐌰𐌸𐌰𐌹 𐌼𐌰𐍂𐌹𐌰𐌼 𐌸𐌰𐌹𐍂𐌷 𐌰𐌷𐌼𐌰 𐌸𐌰𐌽𐌰 𐍅𐌴𐌹𐌷𐌽𐌰. 𐌰𐍄𐌲𐌰𐍆 𐍃𐌹𐌺 𐍃𐌹𐌻𐌱𐌰𐌽 𐌷𐌿𐌽𐍃𐌻 𐌾𐌰𐌷 𐍃𐌰𐌿𐌸 𐌲𐌿𐌳𐌰 𐌴𐌹 𐍆𐍂𐌰𐌿𐍅𐌰𐌿𐍂𐌷𐍄𐌰𐌽𐍃 𐌽𐌰𐍃𐌾𐌰𐌹. 𐌿𐍂𐍂𐌰𐌹𐍃𐌹𐌳𐌰 𐌿𐍃 𐌳𐌰𐌿𐌸𐌰𐌿𐍃, 𐌲𐌰𐌻𐌰𐌹𐌸 𐌹𐌽 𐌷𐌹𐌼𐌹𐌽, 𐌾𐌰𐌷 𐌰𐍄𐍅𐌰𐌽𐌳𐌴𐌹𐌸 𐍃𐌹𐌺. 𐌼𐌰𐌽𐌰𐌲𐌰𐌹 𐌱𐌻𐍉𐍄𐌾𐌰𐌽𐌳 𐌹𐌴𐍃𐌿 𐍃𐍅𐌴 𐌲𐌿𐌸, 𐍃𐌰𐌴𐌹 𐌻𐌴𐌹𐌺 𐍅𐌰𐍂𐌸; 𐌰𐌽𐌸𐌰𐍂 𐌸𐍂𐌹𐌾𐌴 𐍃𐌹𐌿𐌽𐌴 𐌲𐌿𐌳𐌹𐍃. 

𐌹𐌽 𐌹𐍃𐌻𐌰𐌼𐌹𐍃𐌺𐌰𐌹 𐌲𐌰𐌻𐌰𐌿𐌱𐌴𐌹𐌽𐌰𐌹 𐌹𐌴𐍃𐌿𐍃 𐍀𐍂𐌰𐌿𐍆𐌴𐍄𐌿𐍃 𐌲𐌿𐌳𐌹𐍃 𐌹𐍃𐍄. 𐌲𐌰𐌷𐌻𐌰𐌿𐌱𐌾𐌰𐌳𐌰 𐌴𐌹 𐍅𐌰𐍂𐌸 𐌾𐌰𐌷 𐍆𐍂𐌰𐌼 𐌼𐌰𐌲𐌰𐌸𐌰𐌹 𐌲𐌰𐌱𐌰𐌿𐍂𐌰𐌽𐍃, 𐌹𐌸 𐌽𐌹 𐍅𐌰𐍃 𐍃𐌿𐌽𐌿𐍃 𐌲𐌿𐌳𐌹𐍃. [[𐌺𐍉𐍂𐌰𐌿𐌽]], 𐌸𐍉𐍃 𐌱𐍉𐌺𐍉𐍃 𐍅𐌴𐌹𐌷𐍉𐌽𐍃 𐌹𐍃𐌻𐌰𐌼𐌰𐌹𐌶𐍉𐍃 𐌲𐌰𐌻𐌰𐌿𐌱𐌴𐌹𐌽𐌰𐌹𐍃, 𐌹𐌽𐍃𐌰𐌺𐌹𐌸 𐌴𐌹 𐌹𐌴𐍃𐌿𐍃 𐍃𐌹𐌻𐌱𐌰 𐌽𐌹 𐌰𐌹𐍅 𐌵𐌰𐌸 𐌴𐌹 𐌲𐌿𐌸 𐍅𐌴𐍃𐌹. 𐌼𐌰𐌽𐌰𐌲𐌰𐌹 𐌲𐌰𐌻𐌰𐌿𐌱𐌾𐌰𐌽𐌳 𐌴𐌹 𐌹𐌴𐍃𐌿𐍃 𐌽𐌹 𐍅𐌰𐍂𐌸 𐌿𐍃𐌷𐍂𐌰𐌼𐌹𐌸𐍃. 𐌰𐌸𐌸𐌰𐌽 𐌽𐌰𐍃𐌹𐌸𐍃 𐍅𐌰𐍂𐌸 𐍆𐍂𐌰𐌼 𐌲𐌿𐌳𐌰 𐌾𐌰𐌷 𐌿𐍂𐍂𐌰𐌹𐍃𐌹𐌸𐍃 𐌹𐌽 𐌷𐌹𐌼𐌹𐌽. 

𐌹𐌽 𐌹𐌿𐌳𐌰𐌹𐍅𐌹𐍃𐌺𐌰𐌹 𐌲𐌰𐌻𐌰𐌿𐌱𐌴𐌹𐌽𐌰𐌹 𐌹𐌴𐍃𐌿𐍃 𐌽𐌹𐍃𐍄 𐍇𐍂𐌹𐍃𐍄𐌿𐍃. 𐌲𐌰𐌻𐌰𐌿𐌱𐌾𐌰𐌳𐌰 𐌴𐌹 𐌽𐌹 𐍅𐌰𐍃 𐍀𐍂𐌰𐌿𐍆𐌴𐍄𐌿𐍃 𐌽𐌹𐌷 𐌿𐍂𐍂𐌰𐌹𐍃𐌹𐌸𐍃. 

== 𐌻𐌹𐌱𐌰𐌹𐌽𐍃 𐌹𐌴𐍃𐌿𐌹𐍃 𐍇𐍂𐌹𐍃𐍄𐌰𐌿𐍃 𐌰𐍆𐌰𐍂 [[𐌰𐌹𐍅𐌰𐌲𐌲𐌴𐌻𐌾𐍉|𐌰𐌹𐍅𐌰𐌲𐌲𐌴𐌻𐌾𐍉𐌽]] ==

𐌰𐍆𐌰𐍂 𐌰𐌹𐍅𐌰𐌲𐌲𐌴𐌻𐌾𐍉𐌽, 𐌹𐌴𐍃𐌿𐍃 𐍇𐍂𐌹𐍃𐍄𐌿𐍃 𐌲𐌰𐌱𐌰𐌿𐍂𐌰𐌽𐍃 𐍅𐌰𐍂𐌸 𐌹𐌽 [[𐌱𐌴𐌸𐌻𐌰𐌹𐌷𐌰𐌹𐌼]]. 𐌹𐍃 𐌰𐌹𐍅𐌰𐌲𐌲𐌴𐌻𐌹𐌳𐌰 𐌲𐌰𐌷 𐌲𐌰𐍄𐌰𐍅𐌹𐌳𐌰 [[𐍄𐌰𐌹𐌺𐌽𐍃|𐍄𐌰𐌹𐌺𐌽𐌹𐌽𐍃]]. 𐌿𐍃𐌷𐍂𐌰𐌼𐌹𐌸𐍃 𐍅𐌰𐍂𐌸 𐌹𐌽 [[𐌹𐌰𐌹𐍂𐌿𐍃𐌰𐌿𐌻𐍅𐌼𐌰|𐌹𐌰𐌹𐍂𐌿𐍃𐌰𐌿𐌻𐍅𐌼𐌰𐌹]]. 

== 𐍂𐌰𐌲𐌹𐌽 𐌱𐌹 𐌹𐌴𐍃𐌿 𐍇𐍂𐌹𐍃𐍄𐌿 ==
𐌰𐌹𐍅𐌰𐌲𐌲𐌴𐌻𐌾𐍉 𐌷𐌰𐌹𐍄𐌹𐌸 𐌹𐌴𐍃𐌿 “𐍃𐌿𐌽𐌿𐍃 𐌲𐌿𐌳𐌹𐍃”. 𐌰𐍆𐌰𐍂 𐌲𐌰𐌻𐌰𐌿𐌱𐌴𐌹𐌽𐌰𐌹 𐌼𐌰𐌽𐌰𐌲𐌴𐌹𐌽𐍃 𐍆𐌹𐌻𐌿 𐌹𐍃 𐍅𐌰𐍃 [[𐌲𐌿𐌸]] 𐌰𐌹𐌸𐌸𐌰𐌿 𐌰𐌹𐍂𐌿𐍃 𐌲𐌿𐌳𐌹𐍃 - [[𐍀𐍂𐌰𐌿𐍆𐌴𐍄𐌴𐍃]] 𐌾𐌰𐌷 𐍇𐍂𐌹𐍃𐍄𐌿𐍃, 𐍃𐌰𐌴𐌹 𐌰𐍆𐌻𐌰𐌹𐌻𐍉𐍄 [[𐍆𐍂𐌰𐍅𐌰𐌿𐍂𐌷𐍄𐍃|𐍆𐍂𐌰𐍅𐌰𐌿𐍂𐌷𐍄𐌹𐌽𐍃]] 𐌸𐌹𐌶𐍉𐍃 𐌼𐌰𐌽𐌰𐍃𐌴𐌳𐌰𐌹𐍃. 

𐍃𐌿𐌼𐌰 𐌰𐌽𐌸𐌰𐍂𐌰𐌹𐌶𐍉 [[𐌲𐌰𐌻𐌰𐌿𐌱𐌴𐌹𐌽𐍃|𐌲𐌰𐌻𐌰𐌿𐌱𐌴𐌹𐌽𐍉]], 𐍃𐍅𐌰𐍃𐍅𐌴 [[𐌹𐌿𐌳𐌰𐌹𐌴𐌹𐍃|𐌹𐌿𐌳𐌰𐌹𐍅𐌹𐍃𐌺𐌰]] 𐌲𐌰𐌻𐌰𐌿𐌱𐌴𐌹𐌽𐍃, 𐌼𐌹𐍄𐍉𐌽𐌳 𐌴𐌹 𐌹𐌴𐍃𐌿𐍃 𐍅𐌴𐍃𐌹 𐌻𐌹𐌿𐌲𐌽𐌾𐌰 - 𐌲𐌰𐌻𐌹𐌿𐌲𐌰𐍀𐍂𐌰𐌿𐍆𐌴𐍄𐌴𐍃 𐌾𐌰𐌷 𐌲𐌰𐌻𐌹𐌿𐌲𐌰𐍇𐍂𐌹𐍃𐍄𐌿𐍃.

𐌼𐌰𐌽𐌽𐌴 𐍃𐌿𐌼𐌰𐌹 𐌼𐌹𐍄𐍉𐌽𐌳 𐌹𐌴𐍃𐌿 𐍇𐍂𐌹𐍃𐍄𐌿 𐌽𐌹 𐍅𐌰𐍃 𐌱𐌹 𐍃𐌿𐌽𐌾𐌰𐌹.

[[𐌷𐌰𐌽𐍃𐌰:𐌰𐌹𐌺𐌺𐌻𐌴𐍃𐌾𐍉]]
[[𐌷𐌰𐌽𐍃𐌰:𐌻𐌹𐍃𐍄𐌰 𐍃𐌴𐌹𐌳𐍉 𐌸𐍉𐌶𐌴𐌹 𐌰𐌻𐌻𐍉𐍃 𐍅𐌹𐌺𐌹𐍀𐌰𐌹𐌳𐌾𐍉𐍃 𐍃𐌺𐌿𐌻𐌿𐌽 𐌷𐌰𐌱𐌰𐌽]]
